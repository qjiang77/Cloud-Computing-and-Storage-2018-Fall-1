title source_url url tags publish_date authors summary text
Rihanna komt met wekelijkse make-up tutorials op YouTube|http://www.glamour.nl|http://www.glamour.nl/beauty-body/makeup/a23929720/rihanna-wekelijkse-make-up-tutorials-youtube/||2018-10-19|Door Redactie Glamour||Advertentie - Lees hieronder verder

Dat Rihanna veel meer kan dan alleen maar zingen, heeft ze al lang bewezen. De 30-jarige speelt in verschillende films (waaronder Ocean’s 8 en Valerian and the City of a Thousand Planets) én heeft haar eigen beautymerk Fenty Beauty opgezet.



Nu mag ze ook al op het lijstje van je favoriete beauty tutorials, want ze plaatste op 16 oktober haar eerste make-up tutorial op YouTube:

#CHILLOWT

In de make-up tutorial laat Rihanna zien hoe je haar nieuwe producten van Fenty kunt gebruiken. Dit keer licht ze haar Fenty Beauty #CHILLOWT feestdagen collectie uit. Ze gebruikt de Killawatt Foil Palette als oogschaduw, highlighter en blush en kiest voor haar lippen een kleur uit de Snow Nights Lipstick Set.



Tutorial Tuesday

Dit is de allereerste make-up tutorial van Rihanna, maar zeker niet de laatste. Op het YouTube-kanaal van Fenty Beauty kondigt RiRi aan dat ze iedere week een nieuwe video vol make-up, tips en tricks zal plaatsen. Make-upliefhebbers hebben iedere dinsdag iets om naar uit te kijken, want de nieuwe video verschijnt telkens op Tutorial Tuesday.



Cruelty free

Waarom wij fan zijn van Fenty Beauty: het merk is 100% cruelty free én viert de diversiteit van vrouwen. Rihanna begon het make-upmerk met het doel om goede make-up te bieden aan álle vrouwen. Foundations komen in ongeveer vijftig huidtinten en alle producten (zoals highlighters, oogschaduw, lipsticks) werken goed voor alle huidtonen.
