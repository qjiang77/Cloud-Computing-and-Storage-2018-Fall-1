title source_url url tags publish_date authors summary text
Nieuwe trend voor stadsmensen die willen ontstressen: plant bathing|http://www.glamour.nl|http://www.glamour.nl/nieuws/wil-je-weten/a23734962/ontstressen-tussen-planten-plant-bathing-studio/||2018-10-12|Door Redactie Glamour||

Woon je in een stad? Dan zie je misschien net iets minder groen dan je af en toe zou willen. Daar heeft Mooiwatplantendoen.nl iets op bedacht. 15 oktober opent in Amsterdam het eerste plant bathing concept: de Plant Bathing Studio. Speciaal voor stadsmensen die (het altijd druk-druk-druk hebben en) even willen ontstressen tussen de planten.



Straight from Japan

Plant bathing is een trend die vanuit Japan overwaait. Daar wordt het concept gebruikt om te ontspannen. Het idee is dat je voor een korte tijd in een bad met zuiverende planten zit om zen te worden. Dit zou bijdragen aan je gezondheid.



Positieve effecten

De voordelen: planten hebben een positief effect op ons lichaam en gevoel. Ze zorgen (letterlijk en figuurlijk) voor meer zuurstof. Je hartslag en bloeddruk worden verlaagd en je immuunsysteem wordt verbeterd. Ook maakt je lichaam minder stresshormonen aan én word je creatiever.



Plantbadsessie

Van 15 tot en met 20 oktober kun je in de Plant Bathing Studio in Amsterdam van 10:00 tot 18:00 tussen de planten baden. Voor een euro word je vijf tot vijftien minuten één met de natuur. Na je ontspannende sessie mag je een plant mee naar huis nemen, om daar verder te plantbaden. Wat denk je: het proberen waard?



Advertentie - Lees hieronder verder
