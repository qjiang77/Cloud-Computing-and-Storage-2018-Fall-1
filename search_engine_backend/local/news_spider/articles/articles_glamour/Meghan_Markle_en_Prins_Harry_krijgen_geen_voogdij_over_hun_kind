title source_url url tags publish_date authors summary text
Meghan Markle en Prins Harry krijgen geen voogdij over hun kind|http://www.glamour.nl|http://www.glamour.nl/nieuws/celebs/a23884096/meghan-markle-en-prins-harry-geen-voogdij-kind/||2018-10-18|Door Redactie Glamour||Het kan je niet ontgaan zijn: newly weds Prins Harry en Meghan Markle verwachten hun eerste kind. Volgens royalty-kenners krijgt het stel geen volledige voogdij over hun kinderen. Dat heeft alles te maken met een koninklijke traditie.

Driehonderd jaar oud

Marlene Koenig, een koninklijke expert, vertelt aan News.com dat de Koning of Koningin van Groot-Britannië de volledige wettelijke voogdij krijgt over de minderjarige royals: “De Britse koningin heeft voogdij over de allerkleinsten.&quot;

Advertentie - Lees hieronder verder

De expert legt uit: &quot;Het gebruik dateert uit de tijd van King George I (uit de vroege achttiende eeuw). Hij deed dit omdat hij een slechte relatie had met zijn zoon, de toekomstige King George II. Er werd een wet aangenomen waarin stond dat de Koning de voogd was over diens kleinkinderen.” Deze wet staat al driehonderd jaar vast. Het is nog maar de vraag of dit ooit gewijzigd gaat worden.



(Groot)moeder

Ook Prins William en Kate Middleton zitten in hetzelfde schuitje. Hun drie kinderen, Prins George, Prinses Charlotte en Prins Louis hebben Queen Elizabeth II als officiële voogd. In een artikel in The Times uit 1993, schreef grondwettelijk expert Michael L. Nash dat de Koningin het laatste woord heeft in de opvoeding, onderwijs en woonplaats.

Onwaarschijnlijk, of toch niet?

Het wordt zeer onwaarschijnlijk geacht dat de Koningin zich mengt in het opvoeden van haar achterkleinkinderen. Op enkele kwesties na. Zo heeft ze zich wel eens bemoeid met discussies over hoe Prins Harry en William zouden moeten opgroeien.

Prins Charles vroeg ooit toestemming aan zijn moeder om zijn kinderen mee te nemen naar Schotland per vliegtuig, maar daar was de Koningin het niet mee eens. Ook gaf ze geen gehoor toen Prinses Diana met haar kinderen naar Australië wilde vliegen. Heeft de Queen soms last van vliegangst?
