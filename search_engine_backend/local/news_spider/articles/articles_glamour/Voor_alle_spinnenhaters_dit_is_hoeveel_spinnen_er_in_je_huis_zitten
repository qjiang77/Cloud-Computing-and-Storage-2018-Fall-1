title source_url url tags publish_date authors summary text
Voor alle spinnenhaters: dit is hoeveel spinnen er in je huis zitten|http://www.glamour.nl|http://www.glamour.nl/nieuws/wil-je-weten/a23739991/voor-alle-spinnenhaters-dit-is-hoeveel-spinnen-er-in-je-huis-zitten/||2018-10-12|Door Redactie Glamour||Word je al naar van het idee dat er überhaupt één spin in je slaapkamer zit? Vermenigvuldig dit idee even keer 1500 en je hebt het gemiddelde aantal spinnen per huis.



De achtpotige dans

Althans, dat wordt beweerd. Volgens de website Axed kruipen er gemiddeld 1500 spinnen door het huis. En niet alleen in oude huizen; ook nieuwbouwhuizen ontspringen de achtpotige dans niet. Maar wonen er nou echt zóveel spinnen in je huis? NU.nl ging op onderzoek uit.

Advertentie - Lees hieronder verder

Bronnen ontbreken

In het artikel van Axed wordt niet duidelijk waar het aantal spinnen op gebaseerd is. Ook Cosmopolitan berichtte in 2016 dat er gemiddeld 1500 in je huis zouden zitten. Maar ook hier ontbreekt de bron.

In de herfst komen ze binnen

In het in 2001 uitgekomen boek 'In de herfst komen ze binnen' van de Vlaamse spinnenkenner Koen van Keer staat dat in elk hygiënisch huis zeker 1000 à 2000 spinnen leven. Mogelijk is dit de bron van de berichten.

Minstens honderd spinnen

Jinze Noordijk van het EIS Kenniscentrum Insecten vertelt aan NU.nl dat hij niet weet of er in een gemiddeld huis echt 1500 spinnen wonen. Maar in ieder huis zitten waarschijnlijk wel een paar 100 spinnen. Ook 1500 zou nog mogelijk zijn: "Eén spin kan 100 eitjes leggen, als zo'n nest uitkomt zijn er dus even heel veel spinnen in huis. Maar het aantal spinnen fluctueert ook enorm. Al die nieuwe spinnetjes in een nest hebben voedsel nodig en het is mogelijk dat ze elkaar eerst gaan opeten. Na 1 of 2 weken kunnen dan nog maar 10 tot 20 spinnen uit zo'n nest over zijn,” aldus Jinze Noordijk.

Waar zitten ze?

Maar waar zitten die spinnen dan? No way dat je namelijk met het blote oog honderden spinnen in je huis ziet. Noordijk legt uit dat de meeste huisspinnen webben maken in hoekjes, waar mensen niet makkelijk bij kunnen. Bijvoorbeeld achter de kast of in een kruipruimte. ”

Kan het kwaad?

Kan het kwaad, die hoeveelheid spinnen in je huis? Volgens Noordijk niet: "Ze zijn niet gevaarlijk voor mensen en veroorzaken ook geen schade. Terwijl ze wel insecten eten die schade veroorzaken, zoals zilvervisjes die boeken beschadigen, of kevers die je tapijt vernielen.”

Nieuwe huisgenoten

Hoeveel spinnen er wél gemiddeld in een huis zitten, weten we niet. In Nederland is er nog nooit onderzoek naar gedaan. Maar dat het er rond de honderd zijn, is erg waarschijnlijk. En als de eitjes van de spinnen uitkomen, heb je er zomaar nog honderd huisgenoten erbij. Great.
