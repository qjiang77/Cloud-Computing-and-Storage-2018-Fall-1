title source_url url tags publish_date authors summary text
Hallo Gossip Girl 2.0: Blake Lively is bezig met nieuwe tv-serie|http://www.glamour.nl|http://www.glamour.nl/nieuws/films-series-tv/a23736312/hallo-gossip-girl-20-blake-lively-speelt-in-nieuwe-tv-serie/||2018-10-12|Door Redactie Glamour||Blake Lively. You love her or you, eh… love her. Want deze vrouw heeft werkelijk alles. Stunning looks, een knappe broer en samen met Ryan Reynolds is ze ook nog bekroond tot leukste stel van Hollywood. En dan hebben we het nog niet eens over haar acteertalent gehad. Naast het witte doek is de actrice binnenkort ook op het kleine scherm te zien.

Advertentie - Lees hieronder verder

Gossip Girl 2.0

De actrice gaat in samenwerking met Amazon een tv-serie maken over alle perikelen in de moderne modewereld. Klinkt best wel Gossip Girl-achtig, toch? Hallo Upper East Side drama! De serie staat nog in de kinderschoenen en veel is er nog niet over bekend.

Shop de looks online

En voor wie zich altijd rot zocht naar de outfits die Serena van der Woodsen en Blair Waldorf droegen tijdens de serie; hebben we goed nieuws. Amazon en Blake werken aan een ‘merchandising component’ in de serie. Dit houdt in dat je looks direct kunt shoppen via Amazon. Niet goed voor de portemonnee, wél heel leuk.

Achter de camera

Naast acteren wil Blake ook achter de camera plaats gaan nemen als producer. Amazon Studios-hoofd Jennifer Salke is enthousiast over de samenwerking: “Ze is ambitieus, slim en getalenteerd. Blake is op dit moment bezig met een grote scriptshow met een interessante schrijver. Ik mag er helaas nog niets over zeggen, maar de serie gaat geweldig worden. Cultureel relevant en origineel, maar het heeft ook een merchandising-mogelijkheid.”

Wij zijn erg benieuwd!
