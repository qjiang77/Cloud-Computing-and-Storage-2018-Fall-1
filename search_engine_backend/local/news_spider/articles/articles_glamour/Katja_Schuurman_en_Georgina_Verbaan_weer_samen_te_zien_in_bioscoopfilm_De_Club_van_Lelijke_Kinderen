title source_url url tags publish_date authors summary text
Katja Schuurman en Georgina Verbaan weer samen te zien in bioscoopfilm: De Club van Lelijke Kinderen|http://www.glamour.nl|http://www.glamour.nl/nieuws/films-series-tv/a23924760/katja-schuurman-georgina-verbaan-bioscoopfilm-de-club-van-lelijke-kinderen/||2018-10-19|Door Redactie Glamour||Zeggen de namen Jessica en Hedwig Harmsen je iets? En de tekst &#39;Gaat er dan helemaal níemand mee &#39;swemmen&#39;?&#39; Dan stond je aan de wieg van de carrières van Katja Schuurman en Georgina Verbaan. Als in: je zag de actrices spelen in Goede Tijden Slechte Tijden en in de film Costa. Grote kans dat je als basis-schoolpuppy en brugpieper enorm tegen ze opkeek.

Advertentie - Lees hieronder verder

Back!

In de categorie nostalgie: Georgina Verbaan en Katja Schuurman zijn na zeventien jaar weer samen te zien op het witte doek. In de Nederlandse familiefilm De Club van Lelijke Kinderen, gebaseerd op het gelijknamige boek van schrijver Koos Meinderts.

De voormalige GTST-nichtjes spelen niet de liefste in de film. Sterker nog: samen met Edwin Jonker (onder andere bekend van Het Verlangen) spelen ze de bad guys.

Het verhaal? President Isimo probeert het land op te schonen door alle lelijke kinderen op te sluiten. Hij wordt hierin geholpen door zijn rechterhand Mevrouw Bos, gespeeld door Georgina Verbaan. Edwin Jonker is gecast als de Uberkliener die samen met de andere Klieners achter de kinderen aan gaat. Katja Schuurman is te zien als Secretia, een statige vrouw die de media graag manipuleert om het imago van de president hoog te houden. Wie de rol van President Isimo speelt, wordt later bekend gemaakt.

Zangeres Maan speelt ook mee

De hoofdrollen worden vertolkt door Sem Hulsmann, Narek Awanesan en Faye Kimmijser. Jeroen van Koningsbrugge en Jelka van Houten zijn te zien als de ouders van hoofdpersonage Paul en zangeres Maan de Steenwinkel als zijn zus.

De Club

Paul, een jongen met grote flaporen, moet op een dag plotseling mee op schoolreisje. Al snel komt hij erachter dat hij in werkelijkheid samen met honderden andere kinderen wordt opgesloten omdat hij lelijk is. Op deze manier wil president Isimo het land opschonen. Paul weet te ontsnappen en richt samen met Sara, het mooiste meisje van de klas, ‘De Club van Lelijke Kinderen’ op. Vanuit hun schuilplaats gaan ze de strijd aan met de President. Lukt het Paul en zijn vrienden om de andere lelijke kinderen te bevrijden.

De film draait vanaf 9 oktober 2019 in de bioscoop.
