title source_url url tags publish_date authors summary text
Lady Gaga valt nogal in herhaling als ze praat over Bradley Cooper en A Star is Born|http://www.glamour.nl|http://www.glamour.nl/nieuws/films-series-tv/a23930530/lady-gaga-valt-nogal-in-herhaling-als-ze-praat-over-bradley-cooper-en-a-star-is-born/||2018-10-19|Door Redactie Glamour||Als je A Star is Born hebt gezien, dan kan Lady Gaga even niets meer fout doen in je ogen want mán, wat komt het acteerwerk van zowel Gaga als Bradley Cooper binnen. Om over de liedjes nog maar te zwijgen. Maar, toegegeven: van de volgende ontdekking krijgen we wel een beetje plaatsvervangende schaamte.

Advertentie - Lees hieronder verder

Gaga on repeat

Wat is het geval? Sinds de release van de film zijn Bradley Cooper en Lady Gaga op perstour om A Star is Born te promoten. En dat betekent zoiets als tig keer dezelfde vraag moeten beantwoorden tijdens interviews. We kunnen het Lady Gaga dus eigenlijk niet kwalijk nemen dat ze op die vragen dan ook steeds hetzelfde antwoord geeft.

Wel is er sprake van een gevalletje goede mediatraining, want zelfs na de twintigste keer lepelt La Gaga het zinnetje op alsof ze het voor het eerst zegt. We schreven het al: Lady Gaga is een natuurtalent wat acteren betreft.

Cooper, bedankt

Twitter-account Gaga Doing Things zette een aantal fragmenten op een rij waarin Gaga steeds weer met haar stokpaardje voor de dag komt.

Ze is Bradley Cooper - ook de regisseur van A Star is Born - ontzettend dankbaar voor de rol. Dat is, ehm, duidelijk. &quot;There could be one hundred people in the room, and 99 don&#39;t believe in you and one does and that was Bradley,&quot; aldus Gaga. Zo&#39;n tachtig keer. Kijk maar.

Lady Gaga has 99 nonbelievers but Bradley Cooper ain&#39;t one (2018) pic.twitter.com/xDnmcIyGuP — Gaga Doing Things (@LGDoingThings) October 6, 2018

Oscars, oscars everywhere

Filmkenners weten het zeker: A Star is Born sleept binnenkort veel Oscar-nominaties in de wacht. Wij bestempelen Coopers eerste prent als regisseur als de meest geloofwaardige liefdesfilm van het jaar. Het verhaal? De langzaam dovende ster, Jackson Maine (Cooper), neemt de talentvolle Ally onder zijn hoede. Hij wordt verliefd op haar en moet toezien hoe ze hem in succes voorbij streeft. Verwacht van Lady Gaga naast fijn acteerwerk dus ook zeker kippenvel-nummers. En, verrassing: Bradley Cooper kan naast acteren ook goed zingen en regisseren.
