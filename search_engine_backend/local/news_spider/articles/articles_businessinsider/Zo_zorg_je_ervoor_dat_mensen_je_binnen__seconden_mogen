title source_url url tags publish_date authors summary text
Zo zorg je ervoor dat mensen je binnen 4 seconden mogen|https://www.businessinsider.nl|https://www.businessinsider.nl/eerste-indruk-zo-zorg-je-ervoor-dat-mensen-je-binnen-4-seconden-mogen/||2018-10-13|||Of je het nu wil of niet, mensen hebben binnen een paar seconden een beeld van je gevormd.

En deze eerste indruk kan bepalend zijn voor of je wordt aangenomen, of iemand met je op date wil of vrienden wil worden.

Om je te helpen lazen we het boek met de veelzeggende titel How to Make People Like You in 90 Seconds or Less van Nicolas Boothman. Het hele boek draait om leuk gevonden worden door je gesprekspartner.

Het beste van alles? Het hele proces duurt hooguit vier seconden. Lees verder en kom erachter hoe je ervoor zorgt dat mensen je mogen.

Stap 1: Wees open

De belangrijkste les volgens Boothman? Zorg voor een open lichaamstaal en houding.

De expert vertelt in zijn boek over hoe belangrijk het is om ervoor te zorgen dat je hart gericht is naar de persoon waarmee je praat. Houd je armen en handen dus niet voor je borst.

Minstens zo belangrijk is een positieve uitstraling. Wees bewust van je positiviteit als je iemand benadert, aldus Boothman.

Stap 2: Maak oogcontact

De schrijver benadrukt dat je zelf oogcontact initieert en dat je ogen de eerder genoemde positiviteit uitstralen.

Mocht je je ongemakkelijk voelen bij het maken van oogcontact, dan heeft Boothman een strategie om er gewend aan te raken: kijk tijdens het tv-kijken naar de kleur ogen van de persoon in beeld en herhaal de naam van de kleur in je hoofd. Doe de volgende dag exact hetzelfde bij iedereen die je ontmoet.

Ga alleen niet staren, te veel oogcontact kan ervoor zorgen dat iemand zich aangevallen of geïntimideerd voelt.

Stap 3: Glimlach als eerste

Boothman raadt aan om de eerste te zijn die glimlacht. Op die manier straal je uit dat je oprecht bent.

Uit onderzoek blijkt ook dat mensen ontmoeten bij een vrolijke gebeurtenis of op een leuke plek ervoor zorgt dat ze je sneller onthouden.

Stap 4: Zeg ‘hallo’

Of het nu ‘hallo’, ‘goedendag’, ‘hi’ of een andere begroeting is, je doet er goed aan om opgewekt te klinken als je met iemand kennismaakt.

Vervolgens wil je je hand uitsteken. Zorg ervoor dat je een stevige handdruk geeft, dit zorgt meestal voor een positievere eerste indruk.

Wanneer de persoon zijn naam zegt, doe je er goed aan om deze te herhalen. Bijvoorbeeld door te zeggen: “Fijn dat je er bent, Sara!”

Ontmoet je een grote groep waarbij het onmogelijk is om iedereen een hand te geven? Dan kun je volgens Boothman het beste een hands-free handshake geven. Je doet dan eigenlijk alles wat je bij een normale handdruk ook zou doen (hart naar iemand richten, hallo zeggen, glimlachen), alleen nu dus zonder je hand uit te steken.

Stap 5: Lean in

Je hoeft je gesprekspartner echt niet om de nek te hangen, maar het is volgens Boothman wel goed om iets naar voren te buigen. Op die manier laat je zien dat je geïnteresseerd bent in wat de ander te zeggen heeft.
