title source_url url tags publish_date authors summary text
Questi due esercizi fisici mantengono giovane e in forma il tuo cervello secondo diversi studi scientifici|https://it.businessinsider.com|https://it.businessinsider.com/questi-due-esercizi-fisici-mantengono-giovane-e-in-forma-il-tuo-cervello-secondo-diversi-studi-scientifici/||2018-10-12|||Quando siamo impegnati in allenamenti regolari, che aumentano la frequenza cardiaca e ci fanno sudare per un periodo prolungato, iniziamo anche a pensare in modo più chiaro, a sentirci meglio con noi stessi e persino a combattere il declino cognitivo legato all’invecchiamento.

“L’esercizio aerobico ha una capacità unica di esaltare e rilassare, di fornire stimoli e calma, di contrastare la depressione e di disperdere lo stress”, si legge sul sito della Harvard Medical School.

La ragione per cui gli allenamenti aerobici sembrano avere effetti positivi sulla mente è correlata alla loro capacità di ridurre i livelli di ormoni dello stress, come l’adrenalina e il cortisolo, secondo un recente studio del Journal of Physical Therapy Science. Attività come la corsa e il nuoto aumentano anche il flusso sanguigno, facendo arrivare al cervello una maggiore quantità di ossigeno, un altro fattore che potrebbe aiutarci a sentirci meglio.

Ma i benefici mentali degli allenamenti che pompano ossigeno nel cuore non sono limitati solo a migliori stati d’animo. Questo tipo di esercizio sembra anche migliorare la nostra memoria e può anche prevenire alcuni degli effetti dannosi dell’invecchiamento. Nel video vengono indicati gli esercizi e la frequenza migliori per mantenere giovane e attivo il cervello.
