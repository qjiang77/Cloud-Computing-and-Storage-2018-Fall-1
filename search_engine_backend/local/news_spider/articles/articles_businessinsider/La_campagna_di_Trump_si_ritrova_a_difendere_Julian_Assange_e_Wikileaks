title source_url url tags publish_date authors summary text
La campagna di Trump si ritrova a difendere Julian Assange e Wikileaks|https://it.businessinsider.com|https://it.businessinsider.com/la-campagna-di-trump-si-ritrova-a-difendere-julian-assange-e-wikileaks/||2018-10-11|Business Insider||Un vecchio adagio dice che “excusatio non petita, accusatio manifesta” e viene da chiedersi se ha a che fare con la decisione dei responsabili della campagna di Trump del 2016 di dire che no, Wikileaks non c’entra nulla con la diffusione (che tramite Wikileaks è avvenuta) delle mail di Hillary Clinton o del Partito Democratico americano. Le mail, che si da per assodato siano state rubate da uno o più hacker russi, sono state diffuse sulla piattaforma Wikileaks, ma a dire degli avvocati di Trump, nella loro sottrazione il sito di Assange non avrebbe avuto nessun ruolo, ma sarebbe solo stato un contenitore, un po’ come Facebook. Le mail lì esposte, va detto, non contenevano niente che non fosse già noto o che fosse anche minimamente in grado di gettare un’ombra di illegalità o di illecito sull’operato dell’ex Segretario di Stato; l’unica questione, legale, ma scomoda, che usciva dalle mail di Clinton era l’idea che alle primari i vertici del Paritito Democratico, che in teoria dovrebbero essere neutrali, sostenevano lei invece che Bernie Sanders.
