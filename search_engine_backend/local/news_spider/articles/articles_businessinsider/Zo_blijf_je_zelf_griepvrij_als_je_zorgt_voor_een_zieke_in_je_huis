title source_url url tags publish_date authors summary text
Zo blijf je zelf griepvrij, als je zorgt voor een zieke in je huis|https://www.businessinsider.nl|https://www.businessinsider.nl/zo-blijf-je-griepvrij-als-je-zorgt-voor-je-zieke-partner/||2018-10-11|||Als de griep neerdaalt in je huishouden, stellen we ons er al snel op in dat we zelf ook ziek zullen worden binnen niet al te lange tijd.

Hoewel griepvirussen extreem besmettelijk zijn en zich lastig laten isoleren, bestaan er een paar simpele manieren waarop je toch kunt proberen te voorkomen ziek te worden.

Ook als je zorgt voor een zieke partner of een grieperig kind.

Kijk uit tijdens de eerste paar dagen: blijf circa 2 meter bij de zieke vandaan.

Foto: Shutterstock

De kans dat je griep oploopt via een andere persoon, is relatief groot. Het griepvirus kan overspringen als iemand praat, hoest, niest of zelfs ademhaalt in je buurt. Het virus kan 2 meter door de lucht zweven, dus de ‘eenvoudigste’ manier om gezond te blijven is: afstand houden.

Kijk vooral uit tijdens de eerste dagen, want dan springt het virus makkelijk over.

Desinfecteer je omgeving regelmatig

Foto: Paula Bronstein / Getty Images

Water en zeep helpen een beetje, maar het is niet voldoende. Zorg voor een goed ontsmettingsmiddel.

Houd je handen weg van je gezicht

Foto: Noah Buscher / Unsplash

Was je handen regelmatig – overigens ook goed advies als je niet in een grieperige omgeving verblijft – want de virussen kunnen makkelijk je lijf binnenkomen als ze op je neus, mond of ogen terechtkomen.

Gebruik aparte handdoeken

Foto: Shutterstock

Nog een tip voor handen wassen: doe dit altijd nadat je het wasgoed, servies of apparaten van de zieke hebt aangeraakt.

Wanneer je je handen hebt schoongemaakt, vergeet dan niet om je handen te drogen met een andere handdoek dan die van je zieke partner.

Je kunt ook overwegen om eventjes over te stappen op keukenpapier om je handen te drogen, zodat er zeker geen virussen overspringen.

Geef de zieke een eigen ‘quarantaine-setje’

Foto: Shutterstock

Een grieperige persoon kan alles wat hij of zij aanraakt, besmetten: toetsenborden, telefoons, afstandsbediening, pennen, enzovoorts.

Zorg dat je aparte borden en glazen gebruikt en zorg dat de grieppatiënt zoveel mogelijk z’n eigen spullen heeft. Ook hier gaat het in feite om afstand houden.

Houd je weerstand op peil door goed te rusten

Foto: Shutterstock

Genoeg en goed slapen is altijd belangrijk, maar zeker als iemand in je omgeving ziek is. Als we slapen, blijkt uit onderzoek, maakt ons immuunsysteem eiwitten aan die helpen om ziektekiemen tegen te houden.

Probeer stress te voorkomen

Foto: Shutterstock

Stress kan een verrassend groot effect op je immuunsysteem hebben. Of het nu gaat om de angst om zelf ziek te worden, of de uitdaging van het zorgen voor een zieke partner: probeer tijd voor jezelf te nemen en probeer relaxed te blijven.

Accepteer dat het een risico blijft

Foto: Flickr / Allan Foster

Bepaalde zaken kun je niet (meer) beïnvloeden, zeker als om ziektes gaat. Je bent daarbij immers afhankelijk van je immuunsysteem. Het kan dus zijn dat je ongevoelig bent voor de griep van je partner of kind, maar misschien ook niet.

Houd in het achterhoofd dat griepvirussen er een tijdje over doen om actief te worden. Tijdens de incubatietijd kun je soms al symptomen waarnemen zoals koorts, rillingen, obstipatie, vermoeidheid of hoestbuien. Mogelijk is het dan al te laat om jezelf nog effectief te beschermen.

Tot slot: haal een griepprik! Voor sommige volwassenen is die gratis.
