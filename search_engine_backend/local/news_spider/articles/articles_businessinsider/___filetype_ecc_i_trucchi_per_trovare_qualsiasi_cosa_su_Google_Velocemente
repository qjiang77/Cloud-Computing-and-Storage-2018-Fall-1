title source_url url tags publish_date authors summary text
*, -, .., filetype: ecc: i trucchi per trovare qualsiasi cosa su Google. Velocemente|https://it.businessinsider.com|https://it.businessinsider.com/filetype-ecc-i-trucchi-per-trovare-qualsiasi-cosa-su-google-velocemente/||2018-10-08|||Usare le virgolette per cercare una frase esatta

Se stai cercando un argomento specifico, l’uso delle virgolette può aprirti porte impensate. Così facendo, infatti, Google restringe la ricerca a ciò che stai cercando eliminando le varie sottocategorie. Questo strumento può essere davvero utile in una miriade di casi, per esempio se stai cercando un discorso politico di cui ricordi solo una frase o se vuoi risalire all’origine di un dato letto in un articolo di giornale in cui non era citata la fonte.

“fatta l’Italia bisogna fare gli italiani”

Guarda anche

Fare una ricerca all’interno di un sito

Per trovare un risultato all’interno di uno specifico sito internet basta digitare ‘site’: seguito dal dominio del sito. Così facendo Google ti fornirà l’elenco di tutte le pagine del sito web selezionato dedicate al contenuto che stai cercando. Questo semplice strumento può velocizzare in modo notevole le tue ricerche e dare una spinta in più alle tue analisi.

concorso scuola site:miur.gov.it

Trovare i testi delle canzoni

Questo trucco può essere utile per trovare il testo di una canzone quando non si ricorda una frase per intero ma solo qualche parola. In questo caso bisogna digitare le parole che si ricordano lasciando l’asterisco per la parte mancante.

Respiri * per non far *

Trovare un formato specifico

Per restringere il campo della tua ricerca a documenti in un formato specifico puoi digitare filetype: seguito dall’estensione di cui hai bisogno (pdf, ppt, etc.). Così facendo Google elencherà i risultati in base al tipo di file ricercato.

modello autocertificazione filetype:pdf

Trovare siti internet simili

Se stai cercando siti internet affini a quello che utilizzi più spesso, puoi digitare related: seguito dal dominio del sito. Così facendo Google ti suggerirà siti web simili a quello da te digitato.

related:amazon.it

Cercare un valore compreso in un range

Chi è interessato ai numeri – o è semplicemente alla disperata ricerca di un affitto – utilizzerà più spesso questo strumento. Digitando cifre tra due punti farai sapere a Google che stai cercando esattamente un risultato coerente con il range inserito.

affitto stanza Milano €400..€600

Escludere un termine dalla ricerca

Questo trucco può venirti in aiuto quando cerchi termini o frasi specifiche che rimandano a risultati che non ti interessano. Per escludere questi risultati basta inserire un trattino seguito dalla parola che vuoi eliminare. Così facendo Google restringerà il campo della ricerca.

macchine da corsa più veloci -mclaren f1

Usare Google Quick Answer per conoscere lo stato del volo

Se hai bisogno di un aggiornamento veloce sullo stato del tuo volo puoi guardare direttamente le Google Quick Answer. Basta inserire nella barra di ricerca il numero del tuo volo seguito dal nome della compagnia aerea e il gioco è fatto. Il primo risultato in evidenza sarà quello contenente le informazioni sul volo ricercato. Lo stesso metodo può essere utilizzato per tracciare un pacco senza passare dal sito internet della compagnia.

fr4197 ryanair

Affinare la ricerca di un’immagine

Google ti permette di fare la ricerca avanzata di un’immagine selezionando dimensioni e colori specifici. Affinando la ricerca potrai trovare anche formati animati e foto liberamente utilizzabili. Per farlo basta andare su “immagini” e poi cliccare su “strumenti”.

Trovare un ristorante in zona

Questo trucco sarà utile a chi ha fretta di mangiare in un luogo non lontano dal punto in cui si trova. Per velocizzare la ricerca basta digitare il tipo di ristorante desiderato seguito da “vicino a me”. Così facendo Google fornirà un elenco preciso di ristoranti disponibili nelle immediate vicinanze.
