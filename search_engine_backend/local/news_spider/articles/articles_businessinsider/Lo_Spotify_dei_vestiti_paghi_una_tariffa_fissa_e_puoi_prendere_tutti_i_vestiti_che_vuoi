title source_url url tags publish_date authors summary text
Lo Spotify dei vestiti: paghi una tariffa fissa e puoi prendere tutti i vestiti che vuoi|https://it.businessinsider.com|https://it.businessinsider.com/lo-spotify-dei-vestiti-paghi-una-tariffa-fissa-e-puoi-prendere-tutti-i-vestiti-che-vuoi/||2018-10-01|||La nuova frontiera dello shopping potrebbe essere quella di smettere di comprare i vestiti per noleggiarli e usarli solo quando servono. A lanciare il servizio sono aziende come la cinese YCloset o le americane Rent-to-runway di New York (pioniera nel settore, visto che ha aperto i battenti nel 2009), Le Tote di San Francisco Le Tote, o Girl Meets Dress di Londra.

I servizi offrono pacchetti mensili con tariffe diverse, (per esempio Rent-to-runway ne offre due, uno da 69 dollari al mese e uno da 99) che danno diritto a piani diversi (con Rent-to-runway, seguendo l’esempio già citato, si accede al diritto a 4 noleggi al mese o a noleggi illimitati al mese). L’idea è quella di estendere i servizi di affitto vestiti a tutti i vestiti, non solo a smoking o abiti da cerimonia e, come ha detto l’amministratore delegato e co-fondatrice Jennifer Hyman di Runway “mettere fuori mercato H&M e Zara”. Non solo. Secondo la fondatrice di Girl Meets Dress di Londra, quando il sistema avrà preso piede, il budget medio di quel che si spende per vestirsi potrebbe dimezzarsi.
