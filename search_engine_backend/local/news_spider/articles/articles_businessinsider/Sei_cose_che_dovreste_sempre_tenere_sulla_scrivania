title source_url url tags publish_date authors summary text
Sei cose che dovreste sempre tenere sulla scrivania|https://it.businessinsider.com|https://it.businessinsider.com/sei-cose-che-dovreste-sempre-tenere-sulla-scrivania/||2018-10-14|Jennifer Still||Certe cose, come un calendario e una buona sedia da ufficio possono aumentare la vostra produttività. Rawpixel.com/Shutterstock

La vostra scrivania è lo spazio di lavoro dove realizzare tutti i vostri compiti.

La scrivania dovrà essere organizzata in modo a favorire la produttività, piuttosto che ingombrata con cose che possano impacciarvi o distrarvi.

Ecco sei provvedimenti da prendere per la vostra scrivania, come ad esempio avere una buona sedia da ufficio e un calendario di lavoro adatto.

Quando sono diventato un lavoratore indipendente a tempo pieno, passando otto anni fa al lavoro in remoto, organizzarsi è stato terribile.

La mia “scrivania” era il divano, e la mia strategia organizzativa prevedeva lo scarabocchiare appunti su dei post-it che poi attaccavo al mio computer portatile, giusto per perderli meglio. Il risultato di pochi anni di questo andazzo è stato perdere email e scadenze, e ho capito che era arrivato il momento di di comprare una vera scrivania e organizzarmi sul serio.

Anche se mi capita ancora occasionalmente di lavorare in qualche caffè o a letto, passo la maggior parte del tempo lavorativo seduto ben dritto alla mia scrivania. Tutto ciò di cui ho bisogno per organizzarmi è a portata di mano, in modo da eseguire i miei compiti in modo più efficiente.

Sia che lavoriate in casa o in ufficio, ecco sei cose che dovreste sempre avere alla vostra scrivania per essere organizzati e aumentare la produttività:

1. Una buona sedia da ufficio

L’ultima cosa che potreste volere è una sedia scomoda - bizmac/Attribution License/Flickr

Stare tutto il giorno seduti su una sedia scomoda può provocare dolori alla schiena e distrarvi dai compiti lavorativi.

Una buona sedia da scrivania dovrebbe fornire appoggio lombare e pelvico per sottrarre stress ai muscoli della schiena. Poiché una cattiva postura può dare mal di testa o fatica muscolare, una sedia che vi sostiene al meglio è un ottimo investimento.

2. Un calendario di lavoro

Le liste scritte di cose da fare sono ottimi promemoria dei compiti da svolgere - Andrey_Popov/Shutterstock

Anche se uso spesso Google Calendar per annotare date importanti e non c’è certo penuria di pianificatori sul web, può essere utile scrivere anche su carta scadenze, appuntamenti, telefonate e altri promemoria.

Tenere una lista scritta di cose da fare sulla scrivania può aiutarvi a rimanere sul pezzo, ricordandovi casa sta per succedere ed eliminando la possibilità di un errore di programmazione.

3. Una stampante senza fili

Potrebbe esserci ancora bisogno di stampare delle cose - FabrikaSimf/Shutterstock

Mentre di questi tempi la maggior parte delle cose si fa in rete, dagli acquisti alla compilazione dei moduli per le tasse, per alcune cose ci vuole ancora una stampante.

Non usare carta va bene per l’ambiente, ma se c’è da stampare un modulo da inviare a un datore di lavoro o preferite fare note con una penna, una stampante senza fili è la cosa migliore.

La stampante senza fili vuole anche dire un cavo in meno tra i piedi. Ci sono modelli economici e ad alta qualità.

4. Uno schedario o un raccoglitore

Tenete tutto in ordine in uno schedario - Nirat.pix/Shutterstock

Alle volte si ha a che fare con documenti importanti, come ricevute o scontrini da tenere da conto.

Per evitare di perdere questi documenti, prendete uno schedario o delle raccoglitori a soffietto per tenere ordinate le carte. In uno dei cassetti della mia scrivania basta una cartellina a tenere tutte le mie carte a posto: so sempre dove sono, quando ne ho bisogno.

5. Un disco rigido esterno

Fate sempre copia dei file importanti! - Godlikeart/Shutterstock

Se per la maggior parte del vostro lavoro dipendete da un computer, è importante tenere copia dei documenti importanti, nel caso il vostro hardware si rompesse.

Gli hard disk esterni sono relativamente economici per grandi quantità di spazio di archiviazione, come questo modello di disco rigido esterno che offre 2TB per circa $60.

Potreste anche scegliere un servizio di immagazzinamento remoto come Google Drive, DropBox o iCloud, ma mi sento di raccomandare un disco rigido fisico nel caso doveste perdere accesso ai vostri account o che venisse a mancare la connessione a internet.

6. Un cavo per la ricarica del telefono

Non vorrete farvi sorprendere con un telefono scarico in orario di lavoro - Saranya Loisamutr/Shutterstock

Anche se lavorate in un ufficio dove l’uso del telefono in orario di lavoro non è consentito, la verità è che le cose accadono e può capitare di doversi velocemente mettere in contatto con qualcuno.

Nel caso, meglio non farsi trovare scarichi nel bel mezzo della giornata di lavoro; sulla scrivania sarà quindi meglio sempre tenere sia un cavo USB che un alimentatore.
