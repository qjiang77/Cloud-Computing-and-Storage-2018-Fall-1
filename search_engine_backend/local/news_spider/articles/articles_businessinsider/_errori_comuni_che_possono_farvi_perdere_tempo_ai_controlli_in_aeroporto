title source_url url tags publish_date authors summary text
5 errori comuni che possono farvi perdere tempo ai controlli in aeroporto|https://it.businessinsider.com|https://it.businessinsider.com/5-errori-comuni-che-possono-farvi-perdere-tempo-ai-controlli-in-aeroporto/||2018-10-13|Krista Gray||Alcune delle vostre abitudini potrebbero farvi passare più tempo in coda in aeroporto – Getty Images

Passare i controlli di sicurezza in aeroporto è una delle esperienze più stressanti che si possano immaginare ed è pure peggio se siete in ritardo.

Se volete superare questo caos il più in fretta possibile evitate di compiere questi sbagli.

Guarda anche

Non conoscete appieno le regole

Cercatele prima di partire – Chip Somodevilla/Getty

Le code per i controlli di sicurezza sono quasi sempre caotiche, ma conoscere le regole può permettervi di superarli nel minor tempo possibile.

Ad esempio, i liquidi sopra una certa quantità sono vietati in aereo e fate attenzione che nel vostro bagaglio a mano non ci siano oggetti proibiti.

Siate pronti a togliervi giacca e scarpe e a far passare tutti i vostri apparecchi elettronici sotto lo scanner aeroportuale.

Il modo in cui siete vestiti vi può rallentare

Dovreste togliervi i vestiti pesanti mentre siete in coda – REUTERS/Brian Snyder

Ci sono alcuni outfit colpevoli di far rallentare le code per i controlli secondo Who What Wear. Tra questi giacche troppo ingombranti, , scarpe e sneaker stringate, braccialetti e catene, accessori per i capelli e borse extra.

Vestitevi semplici per evitare di rallentare le code ed essere fermati per controlli extra. Dei leggings, jeans e altri indumenti minimali portati con un paio di sneakers di tipo slip-on e un bagaglio compatto. Vi serviva una scusa per mostrare i vostri nuovi acquisti per la palestra? Eccola.

Scegliete la fila sbagliata

Alcune sono più veloci delle altre – AP

Può sembrare che ogni coda ai controlli sia uguale, ma non è così. Andrea Feczo, conduttore di Vacation Creation, ha detto a Brit+ che alcune file si muovono più in fretta di altre.

“Quando arrivate ai controlli di sicurezza, fate un giro attorno alle file prima di mettervi in coda, prendetevi del tempo per capire come vanno le cose e quanti addetti ci sono. Il più delle volte dovreste scegliere la fila più vicina a quella prioritaria perché appena la situazione si calma in quella, gli addetti al controllo potrebbero passare a voi”.

Avviene invece l’opposto al controllo bagagli: “In questo caso cercate la fila con meno addetti possibile, la cosa migliore è trovarne una che abbia un solo controllore allo scanner. Se vedete due persone alla macchina è perché spesso si tratta dell’addestramento di un nuova recluta e il processo si allunga.”

Non preparate i bagagli correttamente

Da tenere in considerazione quando si fanno i bagagli – bybamv/Shutterstock

In alcuni casi il modo in cui preparate i bagagli può allungare i controlli in aeroporto.

Se avete oggetti che possono assomigliare ad una bomba fatta in casa, come una piastra per capelli o un caricabatterie, è meglio tenerli separati. Se sono messi nella stessa tasca della valigia, potreste destare sospetti.

Secondo Lifehacker: “La cosa fondamentale è preparare il bagaglio in modo che qualsiasi cosa assomigli ad un esplosivo sia messo in spazi differenti dall’altro che possa somigliare ad un detonatore.”

Avere i documenti importanti e la carta d’identità sul fondo della borsa

Ricordatevi in quale tasca avete messo la carta d’imbarco – Shutterstock

Mentre aspettate il vostro turno ai controlli, controllate dove avete messo la vostra carta d’imbarco e la vostra carta d’identità.

Quando vi dirigete verso i controlli, ricordatevi dove li avete messi così da non perdere tempo a cercarli una volta arrivati.
