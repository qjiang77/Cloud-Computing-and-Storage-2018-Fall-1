title source_url url tags publish_date authors summary text
Dottoressa muore di tubercolosi a Napoli. Sospetti su un altro medico|http://www.huffingtonpost.it|http://www.huffingtonpost.it/2018/10/20/dottoressa-muore-di-tubercolosi-a-napoli-sospetti-su-un-altro-medico_a_23566634/?utm_hp_ref=it-homepage||2018-10-20|||&#39;Una dottoressa che prestava servizio nell&#39;ospedale San Paolo di Napoli è morta per tubercolosi&quot; dice il direttore generale della Asl Napoli 1 Centro, Mario Forlenza, che riferisce all&#39;ANSA di aver istituito una commissione d&#39;indagine &quot;per la verifica del caso&quot; e di aver chiesto al direttore del nosocomio una relazione. Rispetto a un possibile secondo caso di tubercolosi che avrebbe colpito un altro medico del San Paolo, Forlenza rende noto che &quot;sono in corso accertamenti. Al momento c&#39;è solo un sospetto&quot;.

&quot;Come Asl stiamo facendo tutto il necessario per verificare che non ci siano ulteriori casi ed anche per capire come un fatto così tragico possa essere accaduto&quot; prosegue Forlenza. Secondo quanto fa sapere il direttore generale della Asl Na1 Centro, il medico - 60enne - era ammalato da circa un anno di altra patologia e &quot;a fine agosto si è manifestata una forma di tubercolosi addominale&quot;.

&quot;La struttura di prevenzione ha fatto scattare subito le misure necessarie&quot; sottolinea Mario Forlenza il quale sottolinea che si tratta di una forma meno pericolosa, dal punto di vista del contagio, rispetto alla tubercolosi polmonare.

Componenti della commissione d&#39;indagine interna che è stata istituita e che è presieduta dal direttore sanitario aziendale, sono Remigio Prudente, direttore Uoc Sorveglianza Sanitaria, Carmen Ruotolo, referente Rischio clinico, Lucio Minopoli dell&#39;Uopc, Massimo Majolo, Dipartimento Assistenza ospedaliera Asl Napoli 1 Centro, Alessandro Perrella dell&#39;Azienda dei Colli ospedale Cotugno.

Intanto a rassicurare il personale dell&#39;ospedale San Paolo e i pazienti arrivano le parole dal consigliere regionale dei Verdi, Francesco Emilio Borrelli, componente della Commissione Sanità, in seguito ad un colloquio con il direttore sanitario del nosocomio, Vito Rigo. &quot;Non c&#39;è alcuna emergenza e nessun rischio di contagio di tubercolosi all&#39;ospedale San Paolo - afferma Borrelli - perché la dottoressa deceduta era stata colpita da una forma che non dà luogo a contagio anche se è molto più grave e mortale&quot;.

Borrelli, inoltre, riferisce che in merito al possibile secondo caso di tubercolosi che avrebbe colpito un altro sanitario del nosocomio di Fuorigrotta, &quot;la positività dell&#39;altro medico non preoccupa perché, a quanto mi è stato spiegato, essere positivi non significa aver sviluppato la malattia ma solo che si sono formati gli anticorpi per combatterla, una condizione comune a diverse persone&quot;.

&quot;Comunque - prosegue - sono state avviate tutte le procedure per garantire che non ci sia alcun rischio per chi ha avuto a che fare con le persone coinvolte&quot;. Da Borrelli infine le condoglianze ai familiari della dottoressa morta: &quot;Il San Paolo perde un medico di indubbio valore, visti i tanti attestati di stima che sta ricevendo la dottoressa deceduta&quot;.
