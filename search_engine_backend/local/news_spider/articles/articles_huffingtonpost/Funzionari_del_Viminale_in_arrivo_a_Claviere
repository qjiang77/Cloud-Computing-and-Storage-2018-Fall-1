title source_url url tags publish_date authors summary text
Funzionari del Viminale in arrivo a Claviere|http://www.huffingtonpost.it|http://www.huffingtonpost.it/2018/10/21/funzionari-del-viminale-in-arrivo-a-claviere_a_23567142/?utm_hp_ref=it-homepage||2018-10-21|Huffington Post||Nuovi sviluppi sul caso Claviere. Stando a quanto si apprende da fonti del Viminale nelle prossime ore, i funzionari della Direzione centrale dell&#39;immigrazione e della polizia delle frontiere (Dipartimento della pubblica sicurezza) saranno a Claviere, la località piemontese alla frontiera con la Francia, per &quot;verificare la situazione dopo i recenti episodi di sconfinamento&quot;.

L&#39;annuncio arriva a poche ore da quello del ministro dell&#39;Interno francese, Christophe Castaner, che intervistato da Le Journal du Dimanche ha detto di voler &quot;discutere prossimamente con gli omologhi europei, compreso Salvini&quot; della questione migranti e dei respingimenti alla frontiera transalpina.

Sulla decisione italiana di inviare agenti di polizia per bloccare i migranti rispediti dalla Francia in Italia a Claviere, Castaner ha detto: &quot;Non ci può essere soluzione senza cooperazione. Le decisioni unilaterali non possono farci fare passi avanti&quot;.
