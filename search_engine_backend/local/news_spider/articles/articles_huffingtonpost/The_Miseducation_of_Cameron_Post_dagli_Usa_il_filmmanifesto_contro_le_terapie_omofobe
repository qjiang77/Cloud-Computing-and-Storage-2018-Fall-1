title source_url url tags publish_date authors summary text
"The Miseducation of Cameron Post": dagli Usa il film-manifesto contro le terapie omofobe|http://www.huffingtonpost.it|http://www.huffingtonpost.it/teresa-marchesi/the-miseducation-of-cameron-post-dagli-usa-il-film-manifesto-contro-le-terapie-omofobe_a_23566687/?utm_hp_ref=it-homepage||2018-10-20|Teresa Marchesi,Giornalista E Regista||&quot;The Miseducation of Cameron Post&quot; è un &quot;caso&quot;cinematografico decollato al Sundance Festival , che gli ha conferito il Gran Premio della Giuria, ed è un autentico &#39;must&#39;per chiunque creda nella battaglia ancora tutta in salita contro l&#39;omofobia. Presentato alla Festa del Cinema di Roma, sarà in sala da noi il 31 ottobre, a ruota dell&#39;uscita (con Rizzoli ) del clamoroso bestseller omonimo di Emily M.Daunforth che lo ha ispirato.

Il film dell&#39;emergente Desiree Akhavan, newyorchese di origine iraniana, è in primis un&#39;opera &#39;all-women&#39;: anche sceneggiatura, fotografia, montaggio e produzione sono rigorosamente al femminile. E&#39; una semplice, schietta, argomentata denuncia delle &quot;terapie riparative&quot; dell&#39;omosessualità praticate in centri attivi anche in Italia ( Obiettivo Chaire, Centro Courage ) , perno teorico lo psicologo statunitense Joseph Nicolosi, scomparso nel 2017.

Dal libro al film, &quot;The Miseducation of Cameron Post&quot;racconta la reclusione forzata dell&#39;adolescente Cameron , che ha il broncetto poco simpatico ma espressivo di Chloe Grace Moretz, diva già a 8 anni con &quot;Amityville Horror&quot; ( oggi, ventunenne, è lanciatissima, la rivedremo in &quot;Suspiria&quot;). Sorpresa a fare sesso con l&#39;amica del cuore durante il ballo scolastico, viene spedita a &quot;redimersi&quot;in un centro religioso specializzato in &quot;confusione sessuale&quot;.

Non è una comunità-lager , le famiglie perbene ci mandano i figli imbarazzanti per piegarli alla &#39;normalità&#39; etero, e la violenza è subdola, ammantata di benevolenza e &#39;camaraderie&#39;. Ma l&#39;obiettivo è &quot;to pray away the gay&quot;, indurre senso di colpa, disistima e vergogna, far odiare ai ragazzi la parte di sé che ha peccato. Con metodi oggi illegali in molti Stati americani, ma il film è ambientato nel 1993.

Il tragico gesto di un compagno, che si taglia con un rasoio i genitali, e la resistenza solidale di due &#39;outsider&#39; come lei aiuteranno Cameron a crescere e a conquistare l&#39;orgoglio della propria identità. Per molti versi, &quot;The Miseducation of Cameron Post&quot; è un&#39;opera-manifesto.

L&#39;idea che l&#39;omosessualità non esista in natura ma sia un errore indotto da condizioni ambientali o traumi familiari fa ancora legioni di proseliti. E ci voleva una regista donna per mostrare senza falsa ipocrisia scene esplicite di sesso lesbico tra adolescenti : il cinema Usa non è esattamente allineato al Kechiche di &quot;La vie d&#39;Adèle&quot;.
