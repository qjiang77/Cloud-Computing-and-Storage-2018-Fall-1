title source_url url tags publish_date authors summary text
Italia 5 Stelle censura la parola "manina" e dagli altoparlanti vengono diffuse informazioni sulla sicurezza|http://www.huffingtonpost.it|http://www.huffingtonpost.it/2018/10/20/italia-5-stelle-censura-la-parola-manina-e-dagli-altoparlanti_a_23566829/?utm_hp_ref=it-homepage||2018-10-20|Gabriella Cerami,Politics Reporter,L'Huffington Post||Sarà stato un caso o forse no. Sta di fatto che quando la parola &quot;manina&quot; piomba sulla kermesse Italia 5 Stelle in attesa neanche troppo trepidante dell&#39;esito del cdm sul condono, l&#39;audio degli altoparlanti va a sfumare fino a sparire. In pratica gli organizzatori della festa hanno deciso di trasmettere sul maxischermo del Circo Massimo la conferenza stampa di Palazzo Chigi del premier Giuseppe Conte, Luigi Di Maio e Matteo Salvini sul decreto fiscale.

Parla il vicepremier grillino: &quot;Oggi nasce uno stato amico dei contribuenti&quot;. Ed ecco un tiepido applauso, nessuna standing ovation anche perché sul pratone a metà pomeriggio si è in pochi. Qualcuno fischia quando è il turno del vicepremier leghista. Poi un cronista chiede al premier Conte lumi sulla &quot;manina&quot; che avrebbe cambiato il testo del decreto fiscale inserendo il maxicondono, ma alla parola &quot;manina&quot; l&#39;audio inizia a sfumare e sopra si sente una voce: &quot;Per la vostra sicurezza le uscite sono ai lati&quot;. Partono quindi fischi e proteste dal pubblico perché Conte stava per rispondere alla domanda decisiva, ma qui al Circo Massimo il responso non è mai arrivato. Poco più tardi però Di Maio arriva al Circo Massimk e assicura: &quot;Né scudi né condoni&quot;.
