title source_url url tags publish_date authors summary text
Michael Moore all'attacco: "Salvini? Un razzista e un bigotto"|http://www.huffingtonpost.it|http://www.huffingtonpost.it/teresa-marchesi/micheal-moore-allattacco-salvini-un-razzista-e-un-bigotto_a_23566837/?utm_hp_ref=it-homepage||2018-10-20|Teresa Marchesi,Giornalista E Regista||&quot;Salvini ? Un razzista e un bigotto. Dovete smetterla di essere gentili con lui e chiamarlo col suo nome. Non gli piacciono i matrimoni gay ? Gli consiglio di non sposarsi con uno del suo sesso e di lasciare liberi gli altri. Pensi agli affari suoi&quot;.

Scandito da applausi scroscianti- platea giovanissima- l&#39;incontro ufficiale di Michael Moore col pubblico della Festa del Cinema di Roma ha fatto il pienone. Incita i ragazzi del pubblico, come i loro coetanei Usa, a candidarsi in politica- lui lo ha fatto a 18 anni - &quot;perché siete molto più intelligenti di chi ci guida&quot;.

&quot;Sono in Italia da 5 giorni e ho visto molta tv italiana- dice - qui da voi la gente sembra divertirsi con Salvini e Di Maio. Non c&#39;è niente di divertente. E&#39; colpa di una sinistra che lo ha permesso. I vostri liberal, come i nostri, si sforzano di essere non troppo socialisti, non troppo di sinistra, praticamente la linea è &#39;non sappiamo bene cosa siamo, però votateci!&#39;&quot;

L&#39;escalation di Berlusconi prima e Salvini poi in Italia si spiega, per Moore, come il trionfo &quot; a sorpresa&quot; di Trump. &quot;Mi dicevano: la gente è troppo intelligente per votarlo. La gente NON E&#39; troppo intelligente, se vieni da tre decenni in cui hai raso al suolo le scuole, se fai pagare 150 mila dollari per una laurea, se chiudi le biblioteche e consenti la concentrazione proprietaria dei media. Così si rincretinisce una Nazione, e si sfrutta l&#39;ignoranza per governare&quot;.

I molti errori di Obama, scintilla di tante speranze - errori che per Michael Moore hanno favorito l&#39;avvento di Trump - dovrebbero essere di monito anche ai nostri &#39;liberal&#39;: &quot;Se abbandonano i loro valori la gente li abbandona, non li rispetta più&quot;.

Ricorda una sinistra italiana che nel 1990, al suo primo sbarco nel nostro Paese, portava in piazza un milione di persone contro la guerra in Iraq: &quot;La vostra sinistra deve decidere cosa vuole essere, perché nelle democrazie non esiste un sistema di autocorrezione automatica, come nelle automobili. Il fascismo del 21° secolo si presenterà con una faccia sorridente e uno show televisivo&quot;.

Aggiungo una personalissima testimonianza. Ho intervistato la prima volta Michael Moore venticinque anni fa, quando era un documentarista scalcinato, sovrappeso e occhialuto, un Nessuno irricevibile per i nostri Tg. Ma per me, che a un Tg lavoravo, una forza della natura. Non è cambiato di una virgola, in pubblico come in privato. Non conosco un complimento migliore.
