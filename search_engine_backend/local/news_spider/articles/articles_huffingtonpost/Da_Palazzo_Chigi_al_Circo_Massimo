title source_url url tags publish_date authors summary text
Da Palazzo Chigi al Circo Massimo|http://www.huffingtonpost.it|http://www.huffingtonpost.it/2018/10/20/da-palazzo-chigi-al-circo-massimo_a_23566888/?utm_hp_ref=it-homepage||2018-10-20|Gabriella Cerami,Politics Reporter,L'Huffington Post||Gli serviva uno scalpo da esibire per essere accolto dal popolo di Italia 5 Stelle come un generale che torna dal fronte e per fare il suo ingresso al Circo Massimo come un eroe portato su una biga. Luigi Di Maio, chiuso per ore a Palazzo Chigi e in un durissimo incontro con Matteo Salvini, è riuscito a rendere presentabile il condono. Così arriva qui, in questo immenso stadio romano, e resuscita la festa M5s, che fino a un attimo prima rischiava di venire travolta dall&#39;indignazione della base. &quot;Mi avete visto nervoso in questi giorni. È vero - dice il vicepremier - ma ce l&#39;abbiamo messa tutta e non per combattere qualcuno ma per affermare un principio: l&#39;onesta&quot;. E la base esulta, rispondendo con il coro &quot;onestà, onestà, onestà&quot;, facendo così un salto nel passato anche se tutto è ormai diverso.

Ora il potere abita qui: sul palco del Circo Massimo dove a tarda sera sfilano i ministri M5s, ma il potere ha perso quell&#39;attivismo che ha sempre riempito e contrassegnato Italia 5 Stelle. Lo stesso Di Maio lo ammette leggendo una lettera che ripercorre la storia M5s: &quot;Abbiamo detto tanti vaffa, adesso qualcuno lo prendiamo anche noi. Siamo cresciuti talmente tanto che quasi non ci riconosciamo ma l&#39;io più profondo è sempre lo stesso&quot;. Anche il luogo è evocativo. Perché è qui che nel 2014, con presenze da capogiro, era partito il sogno di governare. Adesso i numeri sul suolo dello stadio romano si sono ridotti, il clima è più istituzionale: &quot;Ci siamo presi le macerie e ci siamo rimboccati le maniche&quot;, dice Di Maio mentre tutti lo applaudono e lui legge una lettera che ha al centro soprattutto lui, la sua storia e quella del Movimento.

Nel pomeriggio sulle tv montate sotto i gazebo scorrono le immagini degli interventi parlamentari, del giorno del giuramento dei ministri al Quirinale. Il maxischermo nel pomeriggio trasmette addirittura la conferenza stampa di Palazzo Chigi ma quando piomba la domanda sulla &quot;manina&quot; i tecnici sfumano l&#39;audio fino ad annunciare le misure di sicurezza. Si parla dei risultati ottenuti, come il taglio dei vitalizi e meno delle battaglie ancora da fare. Le grandi opere sono un argomento tabù, che incombe sulla kermesse.

Sono state invitate invece le vittime sul salva banche. &quot;Nella manovra del popolo - dice il capo M5s - c&#39;è un fondo che serve a ridare ai truffati delle banche ciò che gli è dovuto&quot;. E un attimo dopo parla la rappresentante delle vittime del Salva banche: &quot;Oggi esulto perché ho trovato il Movimento&quot;. E parte un vaffa rivolto a Matteo Renzi. Tutto è studiato per consacrare il trionfo di Di Maio: &quot;Stiamo ricevendo degli attacchi assurdi, ma più vedo questi attacchi e più penso che abbiamo fatto le scelte migliori&quot;. E da giù applaudono. &quot;Dieci dei venti punti contenuti nel contratto M5s&quot; della campagna elettorale &quot;sono stati realizzati. Presto arriveranno centinaia di migliaia di posti di lavori e manderemo in pensione chi ha lavorato&quot;.

Tuttavia la base è un po&#39; scettica nei confronti . Un po&#39; ovunque si discute del governo con la Lega. &quot;Di Salvini non mi fido, ci sono cose da rivedere in questo governo Salvini-Di Maio&quot;, dice Marco di Foggia, con tanto di stendardo, non ha dubbi. Anna Chiara arrivata da Perugia è convinta che &quot;Di Maio risolverà questa del condono ma con questi della Lega c&#39;è da stare attenti&quot;.

Il monito arriva da Roberto Fico, nel suo ruolo di presidente della Camera: &quot;Non dobbiamo mai dimenticarci da dove siamo arrivati, quando eravamo all&#39;opposizione, alle elezioni andremo sempre separati dagli altri partiti, non dobbiamo sederci o essere egocentrici&quot;. Poi una stoccata alla Lega sull&#39;immigrazione e ricorda di essere stato nella tendopoli di San Ferdinando, dove è morto Soumayla Sacko, il ragazzo maliano ucciso con un colpo di fucile alla testa.

La scena finale, come quella iniziale, è comunque per Di Maio: &quot;Abbiamo portato a casa il reddito di cittadinanza, la pensione di cittadinanza. Abbiamo tagliato i vitalizi e ora tocca alle regioni&quot;. Non sfiora il discorso del condono, archiviato con il primo intervento, quando gli attivisti gli hanno riconosciuto di aver portato al Circo Massimo lo scalpo. Ma è uno scalpo scolorito perché il decreto dà la possibilità agli evasori di dichiarare il nero. La folla osanna comunque il suo capo.
