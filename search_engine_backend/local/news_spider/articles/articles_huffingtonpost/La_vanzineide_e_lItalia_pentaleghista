title source_url url tags publish_date authors summary text
La vanzineide e l'Italia pentaleghista|http://www.huffingtonpost.it|https://www.huffingtonpost.it/2018/10/21/carlo-vanzina-roma-non-e-piu-allaltezza-ma-possiamo-far-qualcosa-rimbocchiamoci-le-maniche_a_23567302/?utm_hp_ref=it-homepage||2018-10-21|Giuseppe Fantasia||Ai Monti Parioli, dove uno di loro abitava e dove hanno sempre avuto il loro studio che - prima ancora - era stato del padre Steno, Carlo ed Enrico Vanzina sono sempre stati l&#39;immagine della parte più chic di quel quartiere alto borghese di Roma Nord -spesso criticato a prescindere, soprattutto da chi non lo conosce o non può abitarci- degli elementi fissi al pari di Villa Balestra o della poco distante Galleria Nazionale d&#39;Arte Moderna. I Vanzina sono stati il simbolo di un&#39;eleganza e di uno stile in parte oggi perduto tra quei palazzi con cameriere e maggiordomi filippini H24 come i portieri dello Sri Lanka, della Calabria o della Campania, napoletani, tra signori veri e tanti, troppi, parvenus. Signori, i due &quot;Bros&quot;, lo sono sempre stati e con i loro film - più di 60 titoli in 40 anni di cinema - hanno raccontato quel mondo e non solo, in maniera precisa, spesso sboccata o volgare, altre volte meno, ma - questo è sicuro - assolutamente popolare. Il loro è stato un cinema caratterizzato da una grande intelligenza e da una lettura profonda - oltre che profetica - della società italiana, di quello che eravamo e che siamo diventati. Con film cult - da &quot;Luna di miele in tre&quot;, il primo, del 1976 con Renato Pozzetto e Stefania Casini, per poi continuare con tanti altri, da &quot;Ecceziunale veramente&quot; a &quot;I fichissimi&quot;, da &quot;Sapore di mare&quot; a &quot;Vacanze di Natale&quot; - sono riusciti a sdoganare l&#39;ignoranza come virtù, a mostrare i nostri pregi e i nostri difetti, anche quelli meno evidenti e scontati, tracciando così un profilo preciso degli italiani e dell&#39;Italia.

Roma, la loro città, rende omaggio ai due fratelli, in particolare a Carlo, recentemente scomparso, proprio in queste ore con una mostra fotografica con le locandine dei film, le più belle immagini di scena, gli articoli, le dichiarazioni e le riflessioni di attori che hanno lavorato sui suoi set. L&#39;iniziativa - parte integrante di &quot;Accadrà sul Red Carpet&quot;, la rassegna di musica, danza, arte e cultura ideata che coinvolge il centro storico di Roma nella 13esima Festa del Cinema stendendo un tappeto rosso tra via Condotti e via del Corso con 24 totem a loro dedicati (da domani alla Casa del Cinema) - &quot;è un&#39;emozione enorme, una sorpresa inaspettata&quot;, spiega Enrico all&#39;HuffPost. &quot;Lo studio continuo ad averlo ai Parioli, ma io sono nato e vivo proprio sopra quei totem con foto speciali&quot;, aggiunge. &quot;È un omaggio molto sentito, un modo per far continuare mio fratello Carlo a camminare per questa città che amava più di ogni altra&quot;.

Roma è stata pare integrante della vostra filmografia, un tratto distintivo del vostro stile delle storie che ci avete raccontato: perché?

&quot;È la nostra città e non ce ne sono al mondo di così belle. Si pensi, poi, a via Condotti o ad altri posti magici e unici...l&#39;abbiamo raccontata perché la conosciamo, ma da romani, siamo stati coloro che hanno raccontato di più soprattutto Milano nei nostri film&quot;.

Ama Roma nonostante i suoi problemi quotidiani, sempre più insostenibili...

&quot;Certo. Dei problemi non mi sono stufato di parlarne, perché se ci sono è anche colpa nostra e non solo di chi ci governa. In questa città tutto non è più all&#39;altezza, ma una cosa la possiamo ancora fare: rimboccarci le maniche. Mia moglie è tedesca: lì, i proprietari dei negozi sono anche coloro che puliscono i marciapiedi davanti, facciamolo anche noi, rendiamola più pulita e vivibile&quot;.

Da quando suo fratello Carlo se ne è andato per sempre, sono tornati tutti ad osannare i Vanzina: che effetto le fa?

&quot;Noi non siamo stati solo criticati, ma molto amati, in passato e non solo. Quando arrivi al successo, un nemico o più di uno te lo fai sempre. Abbiamo fatto perlopiù film comici e pertanto, quando fai cinema popolare, se uno poi scompare, si fa vivo un sentimento nazionale ed è premiato. Il nostro caso lo dimostra&quot;.

È stata molto toccante la lettera da lei scritta per suo fratello nel giorno del suo funerale: cosa ha rappresentato Carlo Vanzina nella sua vita?

&quot;Un fratello speciale, l&#39;altra metà del mio lavoro, una persona da proteggere perché era più piccolo di me, ma mi ha fatto questo scherzo di andarsene prima. Da lui ho imparato tante cose e lui, credo, da me. Di Carlo mi fidavo ciecamente. Fidarsi di qualcuno non è una cosa da poco. Se questo accade è un dono prezioso&quot;.

Con i vostri film avete spesso raccontato la politica italiana, penso a &quot;SPQR&quot;, su Mani Pulite. Per questo Natale, dopo la Terza Repubblica uscita dalle urne lo scorso marzo, avevate deciso di raccontare lo sfascio di questo Paese, come avete dichiarato: che film sarà?

&quot;Avevamo cominciato a pensarci poco prima che morisse, perché Carlo non pensava affatto di morire. Un giorno, però, mi disse che se non ce l&#39;avesse fatta, avrebbe voluto che a realizzarlo con me fosse il suo migliore amico, Marco Risi, e così è stato. È il primo cinepanettone politico sull&#39;Italia Pentaleghista e andrà solo su Netflix. Ci saranno, tra gli altri, un premier, interpretato da Massimo Ghini, alla prese con incontri amorosi extraconiugali e sempre a telefono con &quot;Luigi&quot; e &quot;Matteo&quot;, una parlamentare toscana del Pd interpretata da Martina Stella, mentre il leghista violento sarà Massimo Ciavarro&quot;&#39;.

Il titolo ?

&quot;Natale a Cinque Stelle, ma con la ricchezza materiale avrà poco a che fare&quot;.
