title source_url url tags publish_date authors summary text
Il fuoriprogramma della Bellanova scalda la Leopolda: "Troppo testosterone nel Pd"|http://www.huffingtonpost.it|http://www.huffingtonpost.it/2018/10/21/il-fuoriprogramma-della-bellanova-scalda-la-leopolda-troppo-testosterone-nel-pd_a_23567185/?utm_hp_ref=it-homepage||2018-10-21|Huffington Post||Un intervento fuori programma, quello di Teresa Bellanova, salutato con una lunga ovazione dal popolo della Leopolda. La senatrice Pd sale sul palco poco prima di Matteo Renzi e scalda subito la platea: &quot;Nello statuto della forza dove voglio continuare a combattere ci deve stare la regola che Matteo ha messo in campo quando ha fatto governo metà di uomini e metà di donne: troppo testosterone dentro il Pd. Basta con terne e quaterne di soli uomini - ha aggiunto - noi abbiamo bisogno di un partito di uomini e donne, e abbiamo bisogno di un linea che ci porta verso la costruzione dell&#39;alternativa&quot;.

&quot;Grazie per essere qui quando non ci sono postazioni da distribuire, quando non sei presidente del Consiglio, ma solo senatore di Scandicci&quot;, dice Bellanova: &quot;Vogliamo rivendicare l&#39;impianto riformista delle cose che abbiamo fatto, ce lo avete chiesto nelle tante manifestazioni che abbiamo fatto. Ora si costruisce la resistenza civile, non abbiamo da rinnegare nulla, altro che chiedere scusa. Dobbiamo rivendicare le riforme che abbiamo fatto&quot;, ha aggiunto Bellanova. &quot;L&#39;emergenza di questo Paese si chiama lavoro e il lavoro si crea se investi, se crei fiducia&quot;.

&quot;A quelli che dicono che dobbiamo chiedere scusa rispondo: di cosa? A furia di combattere leader riconosciuti state togliendo i mattoni dalla casa comune e noi questo non possiamo permetterlo&quot;.
