title source_url url tags publish_date authors summary text
Minacce di morte sui social a Ilaria Cucchi. "Spero ti facciano fare la stessa fine di tuo fratello"|http://www.huffingtonpost.it|http://www.huffingtonpost.it/2018/10/20/minacce-di-morte-sui-social-a-ilaria-cucchi-spero-ti-facciano-fare-la-stessa-fine-di-tuo-fratello_a_23566807/?utm_hp_ref=it-homepage||2018-10-20|Huffington Post||&quot;Stiamo ricevendo una serie impressionante di insulti, minacce ed auguri di morte da profili di simpatizzanti della Lega, che è partito di governo, e da (mi auguro) sedicenti appartenenti a polizia e carabinieri. Confesso che ho paura, per me, per la mia famiglia e per Fabio (Anselmo, il legale della famiglia Cucchi - ndr) poiché nessuno persegue queste persone ma pare ci si debba preoccupare solo di Casamassima, Rosati e Tedesco. Io e Fabio non sappiamo più cosa pensare&quot;. Lo scrive Ilaria Cucchi, sorella di Stefano, in un post su Facebook, allegando il profilo di una delle persone dalle quali dice di aver ricevuto minacce e che, da quanto si legge, lavorerebbe &quot;presso la Polizia di Stato&quot;.

Ilaria Cucchi ha anche allegato un commento dallo stesso profilo che sarebbe indirizzato a lei: &quot;Spero che ti facciano fare la stessa f...&quot;.

Oltre ad una serie di post segnalati da Ilaria Cucchi, ieri è stata recapitata all&#39;abitazione dei genitori di Cucchi a Roma, che era la stessa di Stefano e Ilaria, una lettera anonima scritta a mano con insulti alla sorella del geometra morto. &quot;Dovreste essere voi, e non Salvini, a scusarvi per tutte le persone che suo figlio ha rovinato con la droga. Mi spiace abbia pagato con la vita, ma se l&#39;è cercata&quot;, si legge in un parte del testo della missiva, indirizzata a Giovanni Cucchi, il padre di Stefano.
