title source_url url tags publish_date authors summary text
Morire in silenzio alle porte della fortezza Europa|http://www.huffingtonpost.it|https://www.huffingtonpost.it/paolo-pezzati/morire-in-silenzio-alle-porte-della-fortezza-europa_a_23564734/?ncid=other_topnaventr_coabgdcpxri&utm_campaign=topnav||2018-10-18|Paolo Pezzati,Lavora A Oxfam Italia Dal,Dove È Policy Advisor Per Le Crisi Umanitarie. Segue In Particolare Le Politiche Europee Relative Alle Migrazioni E Le Emergenze,In Medioriente E Africa.||In occasione del nuovo summit dei leader europei sulla crisi migratoria, in programma oggi 18 ottobre a Salisburgo, lo scenario che ci troviamo di fronte è sempre più desolante.

Mentre la zona di ricerca e soccorso tra Italia e Libia è ormai completamente scoperta dalle imbarcazioni di soccorso delle organizzazioni umanitarie, nel Mediterraneo si continua a morire. Anzi forse oggi più che mai. Da costa a costa, infatti, adesso non solo non c&#39;è più chi solo nel 2017 ha salvato oltre 46 mila vite, ma mancano (a eccezione della nave Mediterranea) osservatori in grado di dare notizie in tempo reale su ciò che davvero accade tra le acque del Mare Nostrum.

Alla base purtroppo, il ben noto processo di &quot;criminalizzazione&quot; delle ong, rivelatosi del tutto privo di fondamento (carte processuali alla mano), culminato con la chiusura dei porti italiani di quest&#39;estate e i rimpatri verso porti definiti &quot;non sicuri&quot; dalla stessa Commissione europea, come quelli libici.

Così la cruda sintesi dei numeri è tutto ciò che resta, perché chi annega, chi viene seviziato in Libia ormai lo fa quasi sempre in silenzio, con lo sguardo dell&#39;opinione pubblica girato, volente o nolente, per lo più dall&#39;altra parte. Eloquente il caso denunciato da Msf a inizio settembre sull&#39;annegamento di 100 migranti al largo delle coste libiche, passato &quot;inosservato&quot; per una settimana.

E allora guardiamoli i numeri. Al 16 ottobre secondo gli ultimi dati dell&#39;UNHCR si contano circa 1783 tra vittime e dispersi dall&#39;inizio dell&#39;anno nel Mediterraneo, con un tragico aumento da giugno.

Numeri che rappresentano stime appunto, perché di certezze al momento, ce ne sono sempre meno.

AIUTI IN CAMBIO DEL CONTROLLO DELLE FRONTIERE, ALLE PORTE NUOVI ACCORDI CON I PAESI NORD-AFRICANI?

Nel frattempo continua imperterrita la strategia di delega nel controllo delle frontiere verso Paesi terzi, come se il fallimento rappresentato dall&#39;accordo tra Italia e Libia, non fosse sufficiente a dimostrare l&#39;inefficacia di una strategia che - mentre fa calare il numero degli sbarchi - non tiene assolutamente conto della tutela e del rispetto dei diritti umani più elementari nei confronti di donne e bambini, concentrata nell&#39;elargire parte dei fondi per l&#39;aiuto allo sviluppo dei Paesi africani, al mero controllo delle frontiere.

Eludendo inoltre il dato cruciale per cui solo creando sviluppo sostenibile e stabilità nei paesi di origine dei flussi migratori, si può davvero affrontare in maniera strutturale un fenomeno che continuerà per i decenni a venire, presumibilmente con intensità anche maggiore. Basti pensare che per effetto dell&#39;impatto del cambiamento climatico soltanto in Africa i migranti in fuga da siccità sempre più lunghe, inondazioni devastanti e un progressivo processo di desertificazione, potrebbero arrivare ad essere 86 milioni, da qui al 2050, secondo le stime della Banca Mondiale.

Intanto però si continua a far finta che l&#39;Italia, l&#39;Europa possano davvero garantire il rispetto dei diritti umani in paesi con pochissima o nessuna stabilità politica interna, come la Libia appunto, quando non riescono a garantirlo all&#39;interno dei propri confini. Basti guardare alle condizioni disumane a cui sono costretti gli 11 mila migranti intrappolati nei campi sulle isole-greche, frutto avvelenato dell&#39;accordo Ue-Turchia (costato circa 6 miliardi di euro di finanziamenti dall&#39;Europa).

Nonostante ciò, all&#39;ordine del giorno del summit potrebbero esserci nuovi accordi con altri paesi nord-africani come Tunisia, Marocco ed Egitto.

Una strategia che sembra procedere con la priorità di individuare le nuove &quot;piattaforme di sbarco&quot; al di là delle frontiere della Fortezza Europa, dove si dovrebbe distinguere, sommariamente, tra chi ha diritto allo status di rifugiato e chi no. Il tutto senza procedere verso una vera Riforma del Trattato di Dublino, accompagnata da una ripartizione automatica delle quote di richiedenti asilo da accogliere. Ebbene se nessuno dei Paesi europei per il momento si è fatto avanti, il passo successivo sarà rivolgersi ancora una volta a paesi terzi?

LA &quot;PARTITA&quot; ITALIANA

In queste ore, anche in Italia si sta giocando una partita molto importante, nel campo del diritto d&#39;asilo e del sistema di accoglienza. Il 25 ottobre inizierà infatti in Senato la discussione per la conversione del Ddl 840 (d-l 113/2018 - sicurezza pubblica) più conosciuto come &quot;Decreto Salvini&quot;). Nei giorni scorsi sono iniziate le audizioni e già il fatto che, quantomeno il giorno dedicato alla società civile e alle organizzazioni che operano nel settore, non fosse presente il Relatore e nessun Senatore della Lega, la dice lunga su quelle che sono le intenzioni: tirare dritto senza sentire nessuno.

Dal Decreto, purtroppo, emerge una visione delle politiche dell&#39;asilo parziale, securitaria, discriminatoria, che avrà tra gli effetti principali la produzione di nuovi irregolari, un deciso passo indietro sul diritto d&#39;asilo in termini di garanzie, l&#39;affossamento del sistema SPRAR, l&#39;aumento dell&#39;insicurezza (percepita e reale) su tutti i territori, il crollo di un circuito economico virtuoso. Il tutto senza dare alcuna risposta all&#39;ineludibile questione della regolamentazione di politiche migratorie di ingresso.

Ma sopra ogni altra cosa occorre precisare che l&#39;insieme delle misure previste dal Disegno di Legge, qualora adottate, avrà come naturale conseguenza l&#39;aumento cospicuo di persone irregolarmente presenti sul territorio.

In particolare: la sostanziale soppressione dell&#39;istituto della protezione umanitaria; il fatto che i titolari oggi di permesso di soggiorno per motivi umanitari, alla scadenza dello stesso non potranno in larga parte convertirlo; l&#39;istituzione di procedure di frontiera accelerate; l&#39;ampliamento delle fattispecie di reati che in caso di condanna definitiva causerebbero la revoca automatica dello status di rifugiato e di quello di beneficiario della protezione sussidiaria; l&#39;obbligo di lasciare il Paese per i richiedenti asilo condannati anche con sentenza non definitiva per alcuni reati gravi, a seguito di contestuale decisione da parte della Commissione territoriale competente.

Ecco tutto questo non potrà che generare nuove, tante persone prive di documenti, che resteranno inevitabilmente sul territorio nazionale(semplicemente impensabile che siano tutti rimpatriati), relegati ai margini della vita sociale, oggetto di sfruttamento lavorativo e manodopera facilmente reclutabile e ricattabile dalla criminalità organizzata.

L&#39;APPELLO AI LEDAER EUROPEI

Una situazione che, non ci stancheremo mai di ripeterlo, richiede un approccio nuovo, perché non vengano traditi i valori di umanità alla base dell&#39;idea stessa di Unione europea. Nasce da qui, la lettera-appello inviata al governo italiano in occasione del Consiglio europeo di oggi da Concord Italia, la rete ong di cui anche noi di Oxfam facciamo parte.

La lettera contiene raccomandazioni rispetto al ruolo della cooperazione allo sviluppo con i paesi della regione euro-mediterranea e su più lungimiranti politiche migratorie. Ci auguriamo che il presidente Conte la legga, la tenga presente e perché no, che voglia discuterne quanto prima.
