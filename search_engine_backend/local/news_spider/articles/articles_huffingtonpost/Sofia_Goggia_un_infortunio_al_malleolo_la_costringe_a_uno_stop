title source_url url tags publish_date authors summary text
Sofia Goggia, un infortunio al malleolo la costringe a uno stop|http://www.huffingtonpost.it|http://www.huffingtonpost.it/2018/10/20/sofia-goggia-un-infortunio-al-malleolo-la-costringe-a-uno-stop_a_23566693/?utm_hp_ref=it-homepage||2018-10-20|||Brutta tegola sullo sci azzurro che per due-tre mesi dovrà fare a meno della sua punta di diamante, Sofia Goggia. L&#39;olimpionica di discesa, infortunatasi ieri in allenamento a Hintertux, in Austria, in vista dell&#39;avvio di stagione il prossimo week end a Soelden, ha visto purtroppo confermate le paure della vigilia dopo il controllo effettuato stamani alla Commissione medica della Fisi: frattura del malleolo peroneale destro e gamba ingessata. L&#39;azzurra salterà la prima parte della stagione e tornerà in pista solamente nel 2019.

Arrivata di buon&#39;ora alla clinica Physioclinic a Milano, Sofia è stata visitata dai dottori Andrea Panzeri e Herbert Schoenhuber della Commissione Medica Fisi, i quali hanno confermato la diagnosi iniziale. In accordo con l&#39;atleta, è stata decisa una terapia conservativa che prevede l&#39;applicazione di un gambaletto gessato, sostituito successivamente da un apposito tutore per una durata complessiva di 4-5 settimane. La campionessa olimpica in carica di discesa, fa sapere la Fisi, &quot;ritornerà in pista nel mese di gennaio&quot;, saltando così la prima parte della stagione. &quot;Sono dispiaciuta per questo incidente di percorso - le parole di Sofia appena conosciuta la diagnosi -, chiaramente mi costringe a ridimensionare un pò gli obiettivi per i quali mi ero mossa finora, è un discorso che riguarda più il periodo a breve termine che a lungo termine. Chiaramente non è una situazione facile, però è un infortunio abbastanza semplice nel senso che necessito solamente di rispettare i tempi di guarigione biologici dell&#39;osso, devo essere brava a muoverlo un pochino per non far stare ferma completamente la caviglia.

Avrò cinque giorni di stop completo in cui cerco di programmare al meglio la riabilitazione, cercherò di guarire nel miglior modo possibile e nel tempo giusto, dovrò avere un fisico perfetto quando rimetterò gli scarponi&quot;.

Uno stop che fa male, soprattutto dopo l&#39;annata d&#39;oro vissuta dalla bergamasca capace di mettersi al collo la medaglia olimpica più preziosa a Pyeongchang e poi, 21 giorni dopo, la coppa del mondo di discesa libera, 16 anni dopo Isolde Kostner.

&quot;Io sono una ragazza ambiziosa. Tutti mi chiedono della Coppa generale ma sono convinto che prima di arrivarci occorre prima vincere qualcuna delle altre coppette&quot;, le parole della bergamasca pochi giorni fa al Festival dello Sport a Trento dove ha parlato dei suoi obiettivi stagionali: &quot;Io quest&#39;anno punterei sulla riconferma nella coppa in discesa e magari supergigante. La Coppa generale resta comunque un bellissimo sogno - aggiunse la 26enne azzurra - Vediamo adesso quello che viene. L&#39;anno scorso ho realizzato un sogno che avevo scritto sul diario fin da piccola. Adesso i sogni non li scrivo più ma sono ben presenti nella mia testa&quot;.
