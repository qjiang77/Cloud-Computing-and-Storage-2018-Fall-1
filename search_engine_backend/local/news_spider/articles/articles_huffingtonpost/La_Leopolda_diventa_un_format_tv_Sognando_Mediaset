title source_url url tags publish_date authors summary text
La Leopolda diventa un format tv. Sognando Mediaset|http://www.huffingtonpost.it|http://www.huffingtonpost.it/2018/10/20/la-leopolda-diventa-un-format-tv-sognando-mediaset_a_23566806/?utm_hp_ref=it-homepage||2018-10-20|Alessandro De Angelis,Vicedirettore||È il momento clou, quello della sorpresa: &quot;Signore e signori, ecco a voi Paolo Bonolis&quot;. Matteo Renzi, in versione conduttore, in un set che evoca la trasmissione di Fabio Fazio, è seduto dietro un tavolo con l&#39;ospite in poltrona: &quot;Sai – dice Bonolis – io sono cresciuto con quel pezzo dell&#39;Ubalda, quella tutta nuda e tutta calda, quando ho detto a mia moglie che venivo alla Leopolda pesava fosse una cosa del genere&quot;.

La Leopoda, in pieno dramma del Pd nell&#39;Italia sovranista, diventa un format tv, in perfetto stile varietà Mediaset, dove tutto si conclude con una risata. Perché la mitica &quot;gente&quot; vuole questo, e torna in casa in tutta fretta, c&#39;è il Biscione che l&#39;aspetta. E l&#39;evocazione della sinistra è affidata alla gag di un poncho degli Inti Illimani portato da Bonolis &quot;così hai una cosa di sinistra&quot;. È la sublimazione del berlusconismo, che già aveva compito trasformazione dell&#39;audience televisiva in audience politica. La politica diventa essa stessa format e il leader si fa conduttore perché, in fondo, dice Bonolis, &quot;sono due attività che si avvitano sul consenso, voi elettorale, noi l&#39;auditel&quot;.

Ecco, tutto si mescola nel grande frullatore dell&#39;intrattenimento: l&#39;Ubalda e la citazione di Marquez, la foto equivoca del Papa con una monaca, il ricordo intimo e la battuta su Salvini e Di Maio come Totò e Peppino, così come nei palinsesti si mescola Ciao Darwin e il Senso della vita, basso e alto, direbbero i televisionari teorici del populismo dell&#39;audience. Dopo Bonolis viene intervistata la giornalista Rula Jebreal, che invita alla resistenza di fronte ai rischi per la democrazia. Prima c&#39;era Federica Angeli, la giornalista di Repubblica minacciata dai clan di Ostia. Renzi, sempre nei panni del conduttore.

È la nuova frontiera del renzismo, ideata anche da Lucio Presta che di Paolo Bonolis, punta più forte del varietà Mediaset, è agente ed è agente anche di Renzi. E sta provando a chiudere, proprio con Mediaset, l&#39;accordo per il famoso documentario sulle bellezze di Firenze già girato. Un format alto, in cui Renzi non &quot;presenta&quot;, ma diciamo così, &quot;divulga&quot;, alla Piero Angela, sia pur con uno stile meno paludato, come è nel carattere dell&#39;uomo: un programma di taglio storico e culturale sulle bellezze di Firenze, o meglio un viaggio nelle bellezze di Firenze dall&#39;antichità ad oggi. Il Cavaliere, che ha occhio in materia, ci aveva visto giusto, quando in piena campagna referendaria condotta senza particolare furor ideologico, parlò dell&#39;allora segretario del Pd come di uno che aveva &quot;sbagliato mestiere&quot;: &quot;Avrebbe dovuto fare il presentatore tv, lo avrei assunto&quot;. Adesso però la trattativa sembra essersi complicata assai. Nello staff di Renzi assicurano che &quot;è fatta&quot;, c&#39;è solo da stabilire &quot;se andrà in prima o in seconda serata&quot;. In verità, si apprende da fonti Mediaset, la questione si è molto complicata. Perché Berlusconi, visionato il prodotto già rifiutato da Sky e Discovery, ha più di una perplessità, che le cifre esose richieste da Presta hanno contribuito a consolidare. E non è convinto del senso complessivo dell&#39;operazione che ben si presta a maliziose interpretazioni politiche sul &quot;Nazareno tv&quot;, perché l&#39;aspirante conduttore è pur sempre un leader in campo. Anzi, un leader che, proprio attraverso il suo documentario colto, cerca, dopo quattro anni di sconfitte, di ricostruirsi un&#39;immagine nuova.

&quot;Abbiamo fatto due ore di trasmissione senza pubblicità&quot;. Così si congeda Renzi dopo la carrellata di interviste. Il palinsesto non prevede che parlino altri protagonisti politici. Il caso più evidente è quello di Marco Minniti. Che arriva alla Leopolda, impegno preso parecchio tempo fa, ma non parla dal palco. Assediato dai cronisti che chiedono della sua candidatura, risponde sbrigativamente: &quot;Al momento no&quot;. L&#39;uomo è di antica scuola politica. Certo non ha particolarmente apprezzato le dichiarazioni, un po&#39; sbrigative, con cui Renzi ha liquidato l&#39;argomento, e anche il suo candidato: &quot;Davvero uno pensa che il problema sia scegliere tra Minniti e Richetti?&quot;. Uno sgarbo. E comunque la conferma, semmai ce ne fosse stato bisogno, di quanto l&#39;ex segretario sia disposto a concedere margini di autonomia e standing politico ad altri, diversi da sé. La co-conduzione del format non è prevista. C&#39;è l&#39;audience, il protagonista, gli ospiti e i collaboratori finché servono, ruolo che non si addice all&#39;ex ministro dell&#39;Interno. Parliamoci chiaro. Il partito di Renzi c&#39;è già, personale e populista, che apre anche la sua versione dei meet-up, quei &quot;comitati di resistenza civile&quot; separati dal Pd.
