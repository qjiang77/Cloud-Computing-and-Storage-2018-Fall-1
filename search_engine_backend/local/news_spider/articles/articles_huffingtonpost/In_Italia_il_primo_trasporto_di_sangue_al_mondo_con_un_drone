title source_url url tags publish_date authors summary text
In Italia il primo trasporto di sangue al mondo con un drone|http://www.huffingtonpost.it|http://www.huffingtonpost.it/2018/10/21/in-italia-il-primo-trasporto-di-sangue-al-mondo-con-un-drone_a_23567156/?utm_hp_ref=it-homepage||2018-10-21|||Per la prima volta al mondo un drone consegna delle sacche di sangue, in un esperimento italiano condotto da una spin off della Scuola Superiore Sant&#39;Anna di Pisa e in programma alle 11.00 del 21 ottobre a Pontedera (Pisa). Lo rende noto la stessa spin off, ABzero, che ha realizzato la capsula intelligente che permette ai robot volanti di trasportare sangue, emoderivati e organi, controllando le condizioni di temperatura e umidità. Su ANSA Scienza e Tecnica la diretta dell&#39;esperimento.

L&#39;esperimento consiste in una simulazione nella quale il drone si alza in volo dal piazzale del Centro Trasfusionale dell&#39;ospedale &quot;F. Lotti&quot; per eseguire una consegna urgente di sangue, grazie alla capacità del velivolo di ridurre notevolmente i tempi di trasporto da un&#39;ora a 10 minuti, rilevano l&#39;ingegnere biomedico esperto in biorobotica Andrea Cannas e l&#39;architetto esperto di progettazione e sicurezza Giuseppe Tortora, rispettivamente direttore operativo e amministratore delegato della società.

&quot;I dati scientifici che contiamo di ottenere a seguito di questo primo volo – osservano Cannas e Tortora - sono importantissimi e segnano lo spartiacque tra passato e futuro&quot;. Obiettivo di questo volo è validare il metodo di trasporto attraverso i droni, valutando l&#39;impatto del volo sui globuli rossi e sulle piastrine, spiega il direttore dell&#39;Unità Operativa di Immunoematologia e Trasfusione a Pontedera, Fabrizio Niglio.
