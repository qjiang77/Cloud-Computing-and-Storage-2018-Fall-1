title source_url url tags publish_date authors summary text
Festa a tripla A. Al compleanno di Monda, Cate Blanchett brinda a champagne nella Coppa Volpi|http://www.huffingtonpost.it|http://www.huffingtonpost.it/2018/10/20/festa-a-tripla-a-al-compleanno-di-monda-cate-blanchett-brinda-a-champagne-nella-coppa-volpi_a_23566702/?utm_hp_ref=it-homepage||2018-10-20|Giuseppe Fantasia||Notte stellata, in tutti i sensi, non solo perché ad ottobre, sulla Camilluccia – Roma Nord che più nord non si può – il cielo è ancora nitido e si vedono le stelle nonostante il forte bagliore urbano. Basta scendere le tante scale che portano al giardino della scenografica casa di Paolo e Alessandra Barillari – un museo &quot;domestico&quot; con centinaia di opere d&#39;arte da far invidia anche al primo dei musei di questa città sgangherata – per trovare stelle di tutt&#39;altro genere. La folla lungo il corridoio - tra un Vanessa Beecroft, un Vedova Mazzei, diversi Wiilliam Kentridge, poltrone di Giò Ponti e di Ai Weiwei, video di Bill Viola e un&#39;opera cult di Cattelan – è tanta, la fame ci fa mettere a fuoco la vista con difficoltà, ma un qualcosa di salato, preso al volo scansando con la mano una Chanel 2.55 celeste di una bionda signora, ci viene in soccorso. Tempo di mandare giù, che un uomo maldestro (marito di una direttrice di un festival molto in voga in questo momento, ma non possiamo dirvi chi è), prima di un nostro inevitabile singhiozzo (non abbiamo ancora trovato la zona vivande), fa il primo danno: con il piede rompe una delle frecce della scultura di Francesco Vezzoli. Panico generale. C&#39;è chi sposta con i piedi ciò che resta, chi commenta a bassa voce, altri fanno finta di nulla, i proprietari di casa (e dell&#39;opera) in primis, troppo signori per farlo notare, troppo ineducati gli altri a non dire nulla.





Tempo di trovare un bicchiere d&#39;acqua ed altro cibo, che qualcosa finalmente cambia nella nostra percezione visiva. Sono – e siamo – tutti lì per un compleanno speciale, quello di Antonio Monda, &quot;ma l&#39;età non la dico&quot; – ci dice con la sua simpatia – &quot;come le vecchie dive&quot;. Da anni, con sua moglie Jaqueline, perfetta nel suo nuovo taglio &quot;alla Jacquie&quot;, organizzano brunch domenicali &quot;stellari&quot; - è il caso di dirlo – nella loro casa newyorchese con vista su Central Park, dove un premio Oscar parla col rapper del momento, un premier con un Pulitzer, gente comune con professori universitari, scrittori, attori, attrici, sindaci o registi. Tutti insieme non perché sono qualcuno, ma perché amici. I suoi amici. Nella Capitale, da quando è stato nominato direttore artistico della Festa del Cinema di Roma (al secondo mandato quest&#39;anno), è riuscito a fare la stessa cosa, soprattutto ai suoi compleanni. Ce ne rendiamo conto in quelle stanze dove l&#39;odore di un&#39;ottima pasta al forno appena sfornata va ad unirsi, perfettamente, agli aromi di Dyptique e Dr Vranjes e viva le fragranze non commerciali che non sanno di sintetico.



In giardino c&#39;è il regista Paolo Sorrentino con la moglie, tanti volti noti del mondo della cultura e dell&#39;arte, c&#39;è il cantante Rovazzi, idolo dei giovanissimi, e poco più in là Walter Veltroni con Francesco Siciliano e la giornalista Federica De Sanctis, oggi responsabile Media Relations di Poste Italiane, più bella e in forma che mai. Mentre la press agent Benny Lucherini, pronta a presentare il nuovo film di Virzì (si intitola &quot;Notti Magiche&quot; e, lo giuriamo, non c&#39;entra nulla con la serata), fasciata da gioielli/scultura a forma di insetto realizzati da Bernard Delettrez, ci consiglia di prendere l&#39;orata al forno e i carciofi, saluta la produttrice Camilla Nesbitt. Se il marito, Pietro Valsecchi, è il golden man del cinema italiano anche grazie a Zalone, lei è più che soddisfatta perché il suo &quot;Le Jeu&quot;, versione francese del nostro &quot;Perfetti sconosciuti&quot; di Genovese, lo scorso week wend si è classificato primo al botteghino in Francia.



Giuseppe Fantasia monda



Giuseppe Fantasia monda

Tempo di salutare Francesco De Gregori, che arriva lei, Cate Blachett, la super ospite, la donna più attesa della serata da tutti i maschi presenti – etero o gay poco importa – e dalle loro mogli o fidanzate, per giudicarla e invidiarla, ça va sans dire. L&#39;attrice due volte Premio Oscar - qui alla 13esima festa del Cinema di Roma per presentare la fiaba &quot;The house with a clock in its walls&quot;(Il mistero della casa del tempo) di Eli Roth - arriva con il marito Andrew Upton, un bodyguard e assitenti, scortata dal festeggiato, da sua moglie e da Roberto Cicutto, presidente di Istituto Luce-Cinecittà. Va subito a salutare il regista Michael Moore (qui a Roma con &quot;Farenheit 11/9&quot;, il nuovo film che, dopo il precedente sulla caduta delle Torri Gemelle, sposta l&#39;attenzione su un&#39;altra caduta, quella fatta con l&#39;elezione in quel giorno del 2016 di Donald Trump), ma si inchina davanti all&#39;archistar Renzo Piano. La guarda a vista Andrea Occhipinti, che con la sua Lucky Red distribuisce il film di lui e la ammirano estasiati Pierluigi Battista (il nostro futuro sindaco?) e Roberto Pisoni, direttore di Sky Arte. Arrivano anche i costumisti Premio Oscar Francesca Lo Schiavo e Dante Ferretti per salutarla, José Ramon Dosal, Ad CEO della Fondazione Cinema per Roma (che le chiede un selfie) con la vice presidente Laura Delli Colli e la direttora generale Francesca Via, che omaggianno la Blanchett con i loro look: la prima con una giacca nera e oro (nero e oro era l&#39;abto Armani Privè sfoggiato dall&#39;attrice sul red carpet), la seconda con scarpe con ricami floreali che sarebbero molto piaciute alla cinquecentesca Elizabeth, da lei portata sul grande schermo venti anni fa. Tempo di salutare Giovanna Melandri e di ricevere un suo invito a visitare il Museo MaXXI (&quot;ha accettato subito, ha voluto il mio biglietto, verrà, sono americani, non c&#39;è nulla da fare&quot;) e poi tutti al taglio della torta.



Giuseppe Fantasia monda

Monda è in pole position, Salvo Nastasi, più simpatico che mai, scalpita perché vuole mangiare i dolci, sua moglie Giulia Minoli è poco distante, tutti in coro si intona un &quot;Tanti auguri&quot;, Blachett compresa. Foto, baci e champagne. Finito lì, penserete voi. E invece no, perché in quel momento è iniziato il bello, il clou della serata che per tutti i presenti resterà indimenticabile.
