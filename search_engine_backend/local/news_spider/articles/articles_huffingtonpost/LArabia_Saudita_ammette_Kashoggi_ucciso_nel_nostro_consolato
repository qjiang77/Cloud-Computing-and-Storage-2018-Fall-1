title source_url url tags publish_date authors summary text
L'Arabia Saudita ammette: "Kashoggi ucciso nel nostro consolato"|http://www.huffingtonpost.it|http://www.huffingtonpost.it/2018/10/20/larabia-saudita-ammette-kashoggi-ucciso-nel-nostro-consolato_a_23566665/?utm_hp_ref=it-homepage||2018-10-20|Huffington Post||A 18 giorni dalla scomparsa, l&#39;Arabia Saudita ammette per la prima volta che il giornalista dissidente Jamal Khashoggi è morto nel consolato del Regno a Istanbul, in Turchia. L&#39;annuncio è arrivato nella notte italiana, tramite la tv di Riad. Sarebbe stato ucciso durante una lite, &quot;in una colluttazione&quot;. Per il presidente Donald Trump si tratta di &quot;una spiegazione credibile&quot; e le dichiarazioni dei sauditi sulle circostanze della morte &quot;rappresentano un buon primo passo&quot;.

Diciotto cittadini dell&#39;Arabia Saudita sono stati arrestati mentre sono stati rimossi dall&#39;incarico il generale Ahmed al Asiri, vice capo dell&#39;intelligence di Riad, e Saud al-Qahtani, fedelissimo del principe coronato Mohammed bin Salman (MbS) e potentissimo regista della repressione contro i dissidenti. La purga è stata letta come il tentativo di salvaguardare la posizione di MbS, accusato da Ankare di essere il mandante dell&#39;omicidio.&quot;Abbiamo prove e informazioni e condivideremo con il mondo intero i risultati dell&#39;inchiesta&quot;, aveva ammonito il ministro degli Esteri turco Mevlut Cavusoglu, mettendo alle strette Riad che negava ogni coinvolgimento. Ma a guidare l&#39;indagine saudita è proprio il principe coronato al quale il re Salman ha anche affidato il compito di riformare i servizi segreti.
