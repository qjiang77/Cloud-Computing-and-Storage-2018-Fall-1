title source_url url tags publish_date authors summary text
La sindaca di Lodi non torna indietro: "Il regolamento resta in vigore". Nuovo caso in Veneto|http://www.huffingtonpost.it|https://www.huffingtonpost.it/2018/10/15/bimbi-stranieri-esclusi-da-buoni-libro-senza-certificato-ad-hoc-nuovo-caso-lodi-in-veneto_a_23561237/?ncid=other_topnaventr_coabgdcpxri&utm_campaign=topnav||2018-10-15|||Per ottenere il contributo regionale sull&#39;acquisto di testi scolastici in Veneto, i cittadini non comunitari devono presentare, oltre alla certificazione Isee, un certificato sul possesso di immobili o percezione di redditi all&#39;estero rilasciato dalle autorità del Paese di provenienza.

È quanto si legge nelle &quot;istruzioni per il richiedente&quot; rilasciate a settembre sul sito internet della Regione. Nei giorni scorsi, era scoppiata la polemica su un caso simile a Lodi, dove il Comune ha chiesto un documento aggiuntivo a chi non è italiano per ottenere le agevolazioni sulla mensa scolastica.

La norma non è però presente né nella delibera di Giunta né nel bando per la concessione di contributi, ma soltanto nelle &quot;istruzioni per il richiedente&quot; rilasciate a settembre sul sito internet per la compilazione della richiesta. A renderlo noto, in un&#39;interrogazione alla Giunta regionale, è il Gruppo del Partito democratico, che chiede una proroga per il termine di presentazione delle domande, che è stata fissata a mezzogiorno di oggi. &quot;La Giunta - afferma l&#39;interrogazione che ha come primi firmatari i consiglieri Francesca Zottis e Claudio Sinigaglia - faccia chiarezza sui contributi per il buono libri: la documentazione richiesta ai cittadini non comunitari sta provocando ritardi e disagi&quot;.

La certificazione richiesta ai cittadini extra Ue è &quot;un passaggio obbligatorio - spiegano Zottis e Sinigaglia - che compare solo nelle istruzioni delle procedure web per la validazione delle domande alla Regione. Tuttavia la documentazione non serve in presenza di un&#39;apposita convenzione tra l&#39;Italia e lo stato di provenienza: bastano delle semplici dichiarazioni sostitutive. Ma le amministrazioni locali neanche sanno quali sono i Paesi con cui sono stati firmati questi accordi, oltre ad aver scoperto in ritardo la necessità di un ulteriore passaggio in quanto non c&#39;era alcuna traccia nel bando. Non si può scaricare ulteriori incombenze e responsabilità sui Comuni. Senza considerare che si rischia di tagliar fuori dai contributi una buona fetta di cittadini non comunitari che invece avrebbe bisogno di un sostegno&quot;.

La replica della Regione Veneto rispetto alla vicenda, sottolinea che la necessità di un certificato ai cittadini non comunitari per usufruire dei buoni per l&#39;acquisto di libri ricalca quanto stabilito dalla normativa statale. Si sarebbe trattato, quindi, dell&#39;applicazione in ambito regionale del Decreto del Presidente della Repubblica 31 agosto 1999, n. 394 tutt&#39;ora vigente.

La norma regola l&#39;utilizzo degli istituti della autocertificazione di fatti, stati e qualità personali relativamente ai soli cittadini non comunitari, appartenenti a Paesi che non hanno sottoscritto con lo Stato Italiano convenzioni internazionali. In ambito regionale la materia è regolata dalla legge 7 febbraio 2018 n. 2 &quot;Disposizioni in materia di documentazione amministrativa&quot; ai sensi dell&#39;articolo 3 del Decreto del Presidente della Repubblica 28 dicembre 2000, n. 445 &quot;Testo unico delle disposizioni legislative e regolamentari in materia di documentazione amministrativa&quot; e dell&#39;articolo 2 del Decreto del Presidente della Repubblica 31 agosto 1999, n. 394 &quot;Regolamento recante norme di attuazione del testo unico delle disposizioni concernenti la disciplina dell&#39;immigrazione e norme sulla condizione dello straniero&quot;.

Intanto, sul &quot;caso Lodi&quot;, è intervenuto Matteo Salvini, attraverso una dichiarazione postata sul suo profilo Facebook: &quot;Basta coi furbetti, se c&#39;è gente che al suo Paese ha case, terreni e soldi, perché dovremmo dare loro dei servizi gratis, mentre gli Italiani pagano tutto?&quot;.

E, dopo le polemiche, arriva la replica della sindaca di Lodi, che non arretra. &quot;Certamente il Regolamento rimane in vigore, la Legge deve sempre valere per tutti - si legge in una nota - dispiace che non tutti condividano il principio di equità che sta alla base di questa delibera, che vuole mettere italiani e stranieri nella stessa condizione di partenza per dimostrare redditi e beni posseduti, né il successivo impegno preso dall&#39;Amministrazione nei confronti dei cittadini che sono nell&#39;oggettiva impossibilità di presentare la documentazione richiesta&quot;.
