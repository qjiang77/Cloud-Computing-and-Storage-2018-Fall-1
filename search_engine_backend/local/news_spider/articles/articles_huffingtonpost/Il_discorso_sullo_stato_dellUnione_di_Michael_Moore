title source_url url tags publish_date authors summary text
Il discorso sullo stato dell'Unione di Michael Moore|http://www.huffingtonpost.it|http://www.huffingtonpost.it/teresa-marchesi/micheal-moore-allattacco-di-trump-bisogna-demolire-il-sistema-corrotto-che-lo-ha-prodotto_a_23566767/?utm_hp_ref=it-homepage||2018-10-20|Teresa Marchesi,Giornalista E Regista||Michael Moore è alla Festa del Cinema di Roma per scortare il suo &quot;Fahrenheit 11/9&quot;, che esce in sala da noi per tre giorni dal 22 al 24 ottobre. Nel 2016 aveva previsto lucidamente la sconfitta di Hillary. Nei 120 minuti di questo film che cita il suo titolo Palma d&#39;oro sull&#39;11 settembre, convertendolo a quel 9 novembre che ha proclamato Donald Trump 45° Presidente degli Usa, analizza i perché di quella elezione e i rischi –immensi- di oggi.

Non è un pamphlet, è un Discorso sullo Stato dell&#39;Unione, a ridosso del Mid-Term di novembre. E –avverto- si piange molto. Si piange dal ridere, e si piange di emozione, forse perché non siamo più avvezzi a sentir parlare di politica con passione. Moore parte dalle certezze elettorali del 2016 : dalle news, fuori dai seggi, dai supporter come George Clooney, Beyoncé,dai rappers che la Clinton non ha mai sentito nominare, si festeggia il trionfo della prima Presidente donna. Alle 6 del 9/11 sull&#39;Empire State Building campeggia il faccione di Trump. Domanda : &quot;Come c..è successo?&quot;

Come sempre Moore alterna frizzi e indagine seria sul campo. Trump si è candidato perché ha scoperto che la NBC pagava Gwen Stefani per &quot;The Voice&quot;più di lui per &quot;The Apprendice&quot;, il programma che conduceva. La sua candidatura è stata una manna per i media, una barzelletta che faceva audience. Ma quel &quot;narcisista malefico, razzista dichiarato, amico dei dittatori&quot; (parole di Moore), incredibile, ha vinto.

La forza del regista di Flint, Michigan, è che non ha mai smesso di tenere i piedi per terra e di guardare alla provincia per capire la Nazione. Qui ci racconta come un mini-Trump abbia anticipato le fortune del magnate diventando Governatore del Michigan e scatenando, per soldi, lo scandalo dell&#39;acquedotto che ha avvelenato col piombo la popolazione di Flint. E Obama è andato sul posto a sdoganare quell&#39;acqua. Risultato: la maggioranza nera non è più andata a votare.

Secondo Moore, da Clinton in poi i Democratici hanno fatto la politica dei Repubblicani, allontanando la base popolare. Hanno liquidato Bernie Sanders barando sui voti delle primarie. &quot;Se mostri continuamente alla gente che il suo voto non conta, poi finisce per crederci&quot;.

Ma la mobilitazione dal basso esiste, spuntano candidature nuove per il Congresso, in vista delle elezioni del Mid-Term, donne &quot;guerriere&quot;, outsider non sostenuti dal partito. Moore non filma soltanto, nei movimenti politici spontanei ci sta, gli fa da megafono. Come nella rivolta degli insegnanti del West Virginia, nel loro sciopero a oltranza, che contagia altri Stati. Come nella rivolta degli studenti di Parkland, Florida . Dopo l&#39;ennesima strage scolastica dichiarano guerra all&#39;industria delle armi , e inchiodano i Congressmen, uno per uno : &quot;Lei accetta i finanziamenti elettorali della NRA?&quot;

Usa i filmati della Germania nazista per mettere sui labiali di Hitler la voce di Trump. È una provocazione. Ma poi, coadiuvato dall&#39;ultimo Giudice sopravvissuto dei Processi di Norimberga, analizza le analogie tra l&#39;escalation del Fuhrer e quelle dell&#39;inquilino della Casa Bianca, che come per celia evoca spesso i 16 anni di mandato di Roosevelt. Anche la Germania, prima di Hitler, era un modello preclaro di democrazia. E l&#39;11 settembre è già stato usato per smantellare le libertà democratiche, come l&#39;incendio del Reichstag.

È un lungo appello, denso di spunti, zeppo di voci di chi non ha voce, in politica. E&#39; un appello contro l&#39;astensionismo, perché &quot;se solo metà della popolazione vota, non si può parlare di democrazia&quot;. Ma non si può scegliere sull&#39;esistente. Bisogna demolire &quot;il sistema corrotto che ha prodotto Trump&quot;. Parola di Michael Moore. Non è una bazzecola...
