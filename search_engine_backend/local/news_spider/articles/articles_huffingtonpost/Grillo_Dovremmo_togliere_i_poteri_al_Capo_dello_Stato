title source_url url tags publish_date authors summary text
Grillo: "Dovremmo togliere i poteri al Capo dello Stato"|http://www.huffingtonpost.it|https://www.huffingtonpost.it/2018/10/21/grillo-dovremmo-togliere-i-poteri-al-capo-dello-stato_a_23567294/?utm_hp_ref=it-homepage||2018-10-21|Huffington Post||Beppe Grillo sale sul palco di &#39;Italia a 5 stelle&#39;, la kermesse pentastellata in corso al Circo Massimo di Roma. Saluta il pubblico, per poi agitare la sua manina di plastica su Sergio Mattarella: &quot;Dovremmo togliere i poteri al capo dello Stato, dovremmo riformarlo. Il vilipendio... un capo dello Stato che presiede il Csm, capo delle forze armate. Non è più in sintonia col nostro modo di pensare&quot;.

&quot;Noi abbiamo cambiato il mondo - aggiunge non senza ironia - guardate a Conte cosa è successo in in 4 mesi, era un cazzo di professorino, che faceva l&#39;esegesi del diritto e ora è qui, cazzo.. noi cambieremo il mondo&quot;. Lo afferma Beppe Grillo dal palco di Italia 5 Stelle soffermandosi poi sul leader del Movimento Luigi Di Maio. &quot;Nessuno mette in difficoltà Di Maio, solo io posso farlo, perché so tutte le cose vere ma non le dirò mai&quot;.

Grillo ne ha per tutti. Da Macron - &quot;Siamo pieni di psicopatici, di bambini violentati da anziani&quot; - a Salvini, sul quale racconta un aneddoto: &quot;Io non lo conoscevo, l&#39;ho incontrato una volta in aeroporto, e io ero già &quot;l&#39;Elevato&quot; e lui percepiva questa potenza emanava il mio fisico come razza superiore alla sua...Allora si è avvicinato, timido, e mi ha detto &quot;signor Grillo c&#39;è mia mamma al telefono la potrebbe salutare? Io a lei ho detto &quot;signora perché non ha preso la pillola quel giorno?&quot;.

Prima di Grillo, sul palco, anche il premier Conte: &quot;Stiamo lavorando intensamente dal primo giorno ma per realizzare tutto il nostro programma il nostro arco di impegno deve essere lungo: fino al 2023. Voglio essere il garante del contratto di governo e questo Paese lo cambieremo con voi. Il programma da realizzare è lungo, abbiamo tante cose da fare, dobbiamo rinnovare il Paese dalle fondamenta&quot;

&quot;Abbiamo un progetto per il Paese&quot;, aggiunge, e per questo &quot;abbiamo caratterizzato questa esperienza di governo in modo originale e trasparente: un contratto di governo in cui sono scritte le cose da fare, nell&#39;interesse vostro, del popolo, dei cittadini&quot;.

Al Circo Massimo, ovviamente, c&#39;era pure Luigi Di Maio. Che ripete quanto anticipato poco prima a Mezz&#39;orainpiù: &quot;Nascerà un nuovo gruppo europeo che raggrupperà forze politiche che vogliono più reddito, più lavoro, più tecnologie, meno banche e più sentimenti. In Europa il 2019 sarà l&#39;anno del cambiamento perché andremo oltre gli schieramenti&quot;.

&quot;Datemi atto che vi avevo detto che saremo stato l&#39;ago della bilancia nel futuro del parlamento e così è stato - ha proseguito - Sono venuti tutti da noi. A qualcuno abbiamo detto anche &#39;io al tavolo con te manco mi siedo a parlare&#39;&quot; per &quot;scegliere con chi stare e chi non stare e così sarà anche in Europa. Diventeremo determinanti in Ue e cambierà tutto&quot;.

Martina difende Mattarella: &quot;Giù le mani dal capo dello Stato&quot;

&quot;Il comico miliardario prenda in giro chi vuole, non c&#39;è alcun problema a farsi due risate al circo di domenica, ma lasci stare la Costituzione e il ruolo di garanzia del Quirinale. Il Capo dello Stato non si tocca caro Grillo&quot;. Così il segretario del Partito democratico Maurizio Martina.
