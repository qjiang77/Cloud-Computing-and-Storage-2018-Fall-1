title source_url url tags publish_date authors summary text
Il pratone in sospeso|http://www.huffingtonpost.it|http://www.huffingtonpost.it/2018/10/20/il-pratone-in-sospeso_a_23566740/?utm_hp_ref=it-homepage||2018-10-20|Gabriella Cerami,Politics Reporter,L'Huffington Post||Il pratone in sospeso. Continue telefonate ai collaboratori di Luigi Di Maio e degli altri ministri: &quot;Ci siamo? L&#39;orario del palco slitta?&quot;. Sui mega schermi passa l&#39;agenda della prima giornata di Italia 5 Stelle ma gli organizzatori, mentre alcune agorà vengono posticipate e tutti i ministri sono assenti, mettono le mani avanti: &quot;Speriamo che Salvini non faccia troppi problemi&quot;. Tutti, qui al Circo Massimo, si chiedono: &quot;Luigi arriverà contento e vittorioso, e farà un&#39;improvvisata nel pomeriggio per comunicare che il condono tombale è stato scongiurato oppure si fa notte?&quot;. Nessuno dello staff dà garanzie, ma gli attivisti, come Claudia di Palermo, con tanto di stendardo osserva: &quot;Speriamo che Salvini non ci rovini la festa&quot;.

I dibattuti proseguono senza la folla delle scorse edizioni, si parla delle diverse regioni e dei lavori delle commissioni parlamentari, ma un po&#39; ovunque si discutere del governo M5s-Lega. &quot;Di Salvini non mi fido, ci sono cose da rivedere in questo governo Salvini-Di Maio&quot;, Marco di Foggia, con tanto di stendardo, non ha dubbi. Anna Chiara arrivata da Perugia è convinta che &quot;Di Maio risolverà questa del condono ma con questi della Lega c&#39;è da stare attenti&quot;.

C&#39;è poi un tendone dove si legge &quot;Attivismo e partecipazione&quot;. È qui che i No-Tap aspettano i ministri al varco. Il primo sarebbe dovuto essere quello dell&#39;Ambiente Costa che ha in mano il dossier sul gasdotto. Loredana Fasano del meet up di Bari è agguerrita: &quot;Chiederò al ministro se lui vivrebbe a 500 metri dal centro di pressurizzazione del gas che la stessa società Tap scrive che è pericolosa&quot;. Il ministro però non si presenta, impegnato nel consiglio dei ministri.

Alcuni pullman devono ancora arrivare, il Circo Massimo è transennato per metà. La previsione è che non sarà coperta tutta l&#39;area. I gazebo sono di meno rispetto agli altri anni. I parlamentari che si vedono in giro sono pochi anche perché, per il momento, privi di risposte sulla storia del maxi-condono e preferiscono non farsi vedere.

C&#39;è però il pugliese Diego De Lorenzin che, nonostante la storia del Tap crei molti imbarazzi, ci mette la faccia: &quot;Aspettiamo si capire cosa emerge dalle carte&quot;. Ma gli attivisti locali sono pronti a urlare &quot;No al Tap&quot; e la loro delusione se il governo dovesse decidere di andare avanti con i lavori. Forse durante l&#39;intervento di Beppe Grillo in programma domani sera. Da Melendugno, da Lecce e dalle zone circostanti arriveranno domani mattina con i volantini dove si legge: &quot;I cittadini salentini non vogliono il gasdotto e stanno lottando da soli contro le forze lobbistiche internazionali. Ma Salvini forse non lo sa? E Barbara Lezzi?&quot;. Il ministro che nella zona del Salento ha vinto la campagna elettorale e ora gli attivisti, in questa mattinata di sospensione, attendono anche lei.
