title source_url url tags publish_date authors summary text
Liti per i rumori causati dai lavori di ristrutturazione: vicino uccide padre e figlio a Sesto Fiorentino, Firenze|http://www.huffingtonpost.it|http://www.huffingtonpost.it/2018/10/21/liti-per-i-rumori-causati-dai-lavori-di-ristrutturazione-vicino-uccide-padre-e-figlio-a-sesto-fiorentino-firenze_a_23567251/?utm_hp_ref=it-homepage||2018-10-21|Huffington Post||Liti di vicinato per i rumori causati dai lavori di ristrutturazione di una casa sarebbero alla base del duplice omicidio, di padre e figlio, uccisi stamani in un borgo rurale di Sesto Fiorentino (Firenze), in via dei Grilli. È quanto hanno ricostruito i carabinieri che hanno arrestato l&#39;autore, Fabrizio Barna. L&#39;omicida ha sparato a padre e figlio nel piccolo cantiere.

Si chiama Fabrizio Barna e ha 53anni l&#39;autore del duplice omicidio di Sesto Fiorentino. Barna aveva una pistola regolarmente denunciata. A denunciare il fatto una vicina: ha udito gli spari e, incuriosita dalle esplosioni, è andata verso il piccolo cantiere per vedere cosa fosse successo.

La donna si è sentita male e, nell&#39;immediatezza, ha accusato un malore anche la moglie e madre delle due persone morte ammazzate. Le due donne hanno fatto in tempo a dare l&#39;allarme, poi sono state soccorse e portate in ospedale.

L&#39;area è stata delimitata e circoscritta per evitare l&#39;accesso durante i rilievi. Anche i parenti delle vittime sono arrivati nel piccolo gruppo di case dove si è verificato il duplice delitto: pianti e lacrime di disperazione, più invettive contro l&#39;omicida, si sono udite a distanza.
