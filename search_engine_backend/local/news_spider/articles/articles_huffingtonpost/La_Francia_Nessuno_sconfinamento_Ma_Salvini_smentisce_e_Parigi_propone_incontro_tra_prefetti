title source_url url tags publish_date authors summary text
La Francia: "Nessuno sconfinamento". Ma Salvini smentisce e Parigi propone incontro tra prefetti|http://www.huffingtonpost.it|http://www.huffingtonpost.it/2018/10/20/la-francia-replica-a-salvini-nessuno-sconfinamento-solo-un-respingimento-concordato_a_23566649/?utm_hp_ref=it-homepage||2018-10-20|Huffington Post||Scambio di precisazioni tra Francia e Italia sul caso dei presunti sconfinamenti di migranti di Claviere, nelle Hautes-Alpes. Botta e risposta che culmina - per ora -nella richiesta da parte francese di un incontro tra prefetti per &quot;migliorare la cooperazione&quot;.

Ma vediamo i fatti.

Nessuno sconfinamento, ma solo un regolare respingimento di cui Matteo Salvini &quot;era stato informato&quot;. Questa, in sintesi, la replica della prefettura francese alle accuse del ministro dell&#39;Interno italiano, che con un post su Facebook aveva denunciato quello che, a suo dire, doveva trattarsi di un incidente simile a quello già avvenuto lo scorso 12 ottobre, sempre a Clavière.

Al forum di Cernobbio poi, il vicepremier aveva rincarato la dose, chiamando in causa anche il presidente della commissione europea Juncker: &quot;Questa è una cosa surreale, che ci siano commissari europei che ci danno lezioni e ci dicono non potete toccare la legge Fornero e dovete aprire i porti e le frontiere e continuano a scaricarci imperterriti decine e centinaia di immigrati dai furgoni della gendarmerie senza che a Bruxelles nessuno apra bocca. Chiedo a Juncker, visto che siamo di prima mattino lo posso fare, di dare una risposta ferma a quella che è una evidente presa in giro degli italiani e dei regolamenti europei&quot;.

Ma la versione dei francesi è ben diversa. Secondo le autorità transalpine il video diffuso da Salvini, mostra &quot;un respingimento fatto da un mezzo della polizia di frontiera francese di tre migranti esattamente alla demarcazione del confine franco-italiano, come si vede dal cartello&quot;. Dunque, &quot;a differenza dell&#39;incidente occorso il 12 ottobre, per il quale è stata data una spiegazione, questo video mostra una procedura di non ammissione al confine secondo la pratica concordata tra la polizia francese e la polizia italiana così come prevede la legge europea&quot;, si legge ancora nella nota. La prefettura ha precisato che il commissariato di Bardonecchia era stato &quot;immediatamente informato&quot; del rifiuto di ingresso dei tre sul territorio francese.

&quot;Le persone che compaiono sul video sono state controllate al punto di passaggio autorizzato di Montgenèvre, 500 metri più avanti sulla RN 94&quot;, continuano i francesi. &quot;In provenienza diretta dall&#39;Italia e senza documenti di viaggio, sono stati informati del rifiuto di entrare nel territorio francese. In conformità con la procedura, la stazione di polizia Bardonecchia è stata informata immediatamente&quot;, spiegano dalla prefettura di Hautes-Alpes. A differenza della pratica su altri segmenti del confine franco-italiano, la polizia italiana non è in grado di occuparsi delle persone non ammesse, così le forze di sicurezza francesi accompagnano queste persone al punto di rilascio visibile sul video, che è l&#39;unica posizione sicura per immediata vicinanza alla linea di demarcazione del confine franco-italiano. Gli agenti di polizia francesi si assicurano sistematicamente che i non ammessi prendano il passaggio sicuro che porta alla località situata sul versante italiano. Queste informazioni possono essere verificate con le autorità di polizia italiane&quot;, conclude la nota.

La controsmentita di Salvini: &quot;Nessun accordo bilaterale. Ennesimo abuso transalpino&quot;

&quot;La Francia ha comunicato di voler consegnare un gruppo di immigrati alle 9,49 di ieri, peccato li avesse già abbandonati in territorio italiano. Non solo. Non c&#39;è alcun accordo bilaterale italia-francia, scritto e ufficiale, che consenta questo tipo di operazioni. Se Parigi parla di &#39;prassi&#39; ne deve rispondere il governo precedente: ora l&#39;aria è cambiata e non accettiamo che vengano portati in italia degli extracomunitari fermati in territorio francese, senza che le nostre forze dell&#39;ordine possano verificarne l&#39;identità&quot;. Lo dice il ministro dell&#39;interno matteo salvini, che aggiunge: &quot;l&#39;ennesimo abuso transalpino, che ha approfittato anche della buonafede della nostra polizia, avrà conseguenze: per nostra iniziativa a claviere sono già state inviate delle auto di pattuglia per controllare e presidiare il confine. Dalle parole ai fatti&quot;.

La Francia propone incontro prefetti e polizia &quot;per migliorare la cooperazione&quot;

&quot;La prefetta della regione delle Hautes-Alpes, Cécile Bigot-Dekeyzer, prende atto della dichiarazione&quot; di oggi pomeriggio del ministro dell&#39;Interno italiano Matteo Salvini sulla gestione degli stranieri alla frontiera franco-italiana, e &quot;su domanda del ministro dell&#39;Interno Christophe Castaner, propone una riunione tra i prefetti, da tenersi sul posto&quot; il prima possibile, &quot;con la partecipazione dei responsabili nazionali della polizia dei due Paesi per migliorare la cooperazione&quot;. Lo si legge in una nota della prefettura locale francese.
