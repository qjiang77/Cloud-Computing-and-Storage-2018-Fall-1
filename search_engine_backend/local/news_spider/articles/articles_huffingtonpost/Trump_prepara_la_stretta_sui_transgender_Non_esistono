title source_url url tags publish_date authors summary text
Trump prepara la stretta sui transgender. "Non esistono"|http://www.huffingtonpost.it|http://www.huffingtonpost.it/2018/10/21/trump-prepara-la-stretta-sui-transgender-non-esistono_a_23567266/?utm_hp_ref=it-homepage||2018-10-21|Huffington Post||L&#39;amministrazione Trump prepara una stretta su diritti e tutele acquisiti dalle persone transgender sotto la presidenza di Barack Obama. Lo riporta il New York Times, spiegando di avere visionato un memo del dipartimento della Sanità e dei servizi umani da cui emerge che il governo sta valutando l&#39;ipotesi di restringere la definizione del sesso di una persona, stabilendo che si tratti di una condizione biologica e immutabile che si determina solo sulla base dei genitali alla nascita. Una definizione del genere significherebbe affermare che i transgender non esistono.

&quot;Si tratta della mossa più drastica di questo governo nel tentativo di ridurre il riconoscimento delle persone transgender in base alla legge federale sui diritti civili&quot;, scrive il New York Times, secondo cui la nuova definizione essenzialmente &quot;sradicherebbe il riconoscimento federale di 1,4 milioni di americani che hanno optato per riconoscersi - con un intervento chirurgico o in altro modo - di un genere diverso rispetto a quello in cui sono nati&quot;.
