title source_url url tags publish_date authors summary text
Mezz'ora alla settimana per parlare di Mafia. Ecco "Fatti e misfatti - i fuorilegge"|http://www.huffingtonpost.it|http://www.huffingtonpost.it/2018/10/21/mezzora-alla-settimana-per-parlare-di-mafia-ecco-fatti-e-misfatti-i-fuorilegge_a_23567260/?utm_hp_ref=it-homepage||2018-10-21|Huffington Post||Uno spazio di mezz&#39;ora alla settimana, per parlare di mafia e documentare la presenza capillare della criminalità organizzata in tutto i territorio italiano. Parte lunedì 22 ottobre lo spin off della storica rubrica &#39;Fatti e Misfatti&#39;, ideata e condotta da Paolo Liguori su TgCom24 (canale 51 del digitale terrestre). Ad accompagnare in questo viaggio il direttore della rete all news di mediaset, ci sarà il giornalista svizzero Klaus Davi.

Primo ospite in studio sarà Federico Cafiero de Raho, procuratore antimafia, e verrà mandata in onda anche un&#39;aggressione alla troupe di Klaus Davi presso il Bar Lyons di Buccinasco sulla quale pende un&#39;indagine della Procura di Milano in fase preliminare.

Eccezionalmente la prima puntata andrà in onda di lunedì ma quelle successive saranno previste il martedì alle 13.30, sempre rigorosamente in diretta. Klaus Davi verrà spedito nei territori ad alta densità mafiosa come Milano sud, la cintura torinese, la zona tra Venezia e Padova ma naturalmente anche le enclave mafiose del centro Italia (Fondi) Roma, Ostia e quelle storiche del sud. In studio sfileranno politici, ministri ed esponenti della società civile impegnati sul territorio. Verrà dato spazio anche agli imprenditori attenti al problema e decisi a fare qualcosa per contrastarlo.
