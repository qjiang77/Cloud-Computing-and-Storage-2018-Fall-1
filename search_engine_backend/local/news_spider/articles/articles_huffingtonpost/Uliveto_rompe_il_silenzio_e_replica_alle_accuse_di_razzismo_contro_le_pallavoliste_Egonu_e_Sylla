title source_url url tags publish_date authors summary text
Uliveto rompe il silenzio e replica alle accuse di razzismo contro le pallavoliste Egonu e Sylla|http://www.huffingtonpost.it|https://www.huffingtonpost.it/2018/10/21/uliveto-rompe-il-silenzio-e-replica-alle-accuse-di-razzismo-contro-le-pallavoliste-egonu-e-silly_a_23567261/?ncid=other_topnaventr_coabgdcpxri&utm_campaign=topnav||2018-10-21|Huffington Post||&quot;Abbiamo seguito con entusiasmo l&#39;avventura di tutte le nostre atlete pallavoliste, Tutte senza alcuna distinzione&quot;. Uliveto rompe il silenzio con un post su Facebook e replica alle accuse di razzismo circolate sui social media in queste ore. Molti utenti avevano storto il naso di fronte a una pubblicità della nota marca di acqua, dove compariva la nazionale di pallavolo femminile. Le due atlete nere Paola Egonu e Miriam Sylla risultavano nascoste e molti lo hanno interpretato come un gesto volontario.

&quot;Nessuna forma di discriminazione ci appartiene e la vicinanza alla squadra ed alle sue componenti è dimostrata dalle tante foto pubblicate sui social&quot;, si legge sull&#39;account social di Uliveto, &quot;Contrastiamo pertanto fermamente qualsiasi insinuazione circa un atteggiamento diverso nei confronti di giocatrici che per noi hanno tutte lo stesso grande merito: quello di aver composto una fantastica squadra&quot;.

La foto con cui #uliveto celebra le ragazze della pallavolo nasconde le due donne simbolo della nostra nazionale. Incidentalmente nere.

Quando ringraziarono i maschi, non celarono nessuno.

Strano, no? pic.twitter.com/APfI14OZCo — Marco Castelnuovo (@chedisagio) 21 ottobre 2018

Catalano Gonzaga, direttore marketing e media del gruppo ha inoltre replicato sul Corriere della sera: &quot;Siamo sconcertati e amareggiati dal fatto che ci sia stato imputato un atteggiamento discriminatorio. Lo scatto è d&#39;archivio e ci è stato fornito dalla Federazione. La scelta è stata casuale. Come si può verificare sui nostri account Instagram o Facebook o guardando le precedenti pubblicità, sono sempre presenti tutte le atlete. Cerchiamo semplicemente di alternare le foto&quot;.



Sempre sui social, qualcuno aveva già preso le difese dell&#39;azienda, trovando infondati i sospetti e ritenendo si fosse trattato piuttosto di un caso. Tra questi, anche il fumettista Gipi, che aveva postato un&#39;altra pubblicità della stessa Uliveto, nella quale, questa volta, le azzurre apparivano al completo.
