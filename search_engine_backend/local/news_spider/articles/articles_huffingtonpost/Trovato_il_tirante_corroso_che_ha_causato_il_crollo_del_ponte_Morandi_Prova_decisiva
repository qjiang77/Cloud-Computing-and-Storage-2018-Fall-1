title source_url url tags publish_date authors summary text
Trovato il tirante corroso che ha causato il crollo del ponte Morandi: "Prova decisiva"|http://www.huffingtonpost.it|http://www.huffingtonpost.it/2018/10/20/trovato-il-tirante-corroso-che-ha-causato-il-crollo-del-ponte-morandi-prova-decisiva_a_23566686/?utm_hp_ref=it-homepage||2018-10-20|Huffington Post||È stato individuato, tra le tante macerie, il tirante che ha ceduto provocando il crollo di Ponte Morandi il 14 agosto scorso. Il reperto numero 132, sotto sequestro dentro un hangar e in partenza per Zurigo dove sarà sottoposto a una super-perizia, non è un detrito qualunque. Ma con ogni probabilità la principale prova sulle cause del crollo del Ponte Morandi. Lo scrive il Secolo XIX.

Agli occhi degli investigatori dimostra non solo che il cedimento è avvenuto per una rottura degli &quot;stralli&quot; (nome tecnico dei tiranti, anima in acciaio e guaina in calcestruzzo); ma che quella lesione è stata determinata da una grave corrosione, a sua volta collegata a manutenzioni carenti. La svolta è arrivata nel corso dell&#39;incidente probatorio e, in base ai primi accertamenti, il tirante si è letteralmente &quot;strappato&quot; dalla sommità del sostegno, provocando il collasso dell&#39;intera struttura. All&#39;interno è stato scoperto, appunto, &quot;un avanzato stato di corrosione&quot; dei cavi, messo nero su bianco in una relazione per i pubblici ministeri Walter Cotugno e Massimo Terrile, titolari dell&#39;inchiesta sulla tragedia. Alla luce di questa perizia potrebbero scattare nuove accuse. I militari del primo gruppo della Guardia di finanza - coordinati dai colonnelli Ivan Bixio e Giampaolo Lo Turco - compileranno una nuova lista con altri nomi di tecnici e dirigenti che dovevano occuparsi della manutenzione sui tiranti e potrebbero essere indagate.
